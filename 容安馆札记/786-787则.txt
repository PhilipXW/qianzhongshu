《容安馆札记》786-787则


七八六


［補七○一則］

Hölderlin: “Schicksalslied”: “Es schwinden, es fallen / Die leidenden Menschen / Blindlings von einer / Stunde zur andern, / Wie Wasser von Klippe / Zu Klippe geworfen, / Jahr lang ins Ungewisse hinab” (Oxford Bk. of German Verse, p. 215). Very existentialist! Life is a perilous affair & must be “lived forward” (Kierkegaard’s phrase which caught the eyes of Wm James, seeEssays in Radical Empiricism, p. 238) from moment to moment! The verb “geworfen” forestalls Heidegger’s idea of “Geworfenheit” & sense of dread uncertainty (Ungewisse) is to receive the appellation ofAngst. Time which seems broken & jagged if man is considered a mere pawn in the game of chance called Fate, is changed into a ceaselessly & seamlessly flowing stream when man trusts himself to the loving charge of Gods, witness Eichendorff’s “Morgengebet”: “Die Welt mit ihrem Gram und Glücke / Will ich, ein Pilger, frohbereit / Betreten nur wie eine Brücke / Zu dir, Herr, übern Strom der Zeit” (Ib., p. 266).


七八七


《文史通義》：

王宗炎《晚聞居士遺集》卷五有《復章實齋書》，謂《原道篇》“三人居室而道形”語未融徹，為改定三處，又謂《質性篇》宜改題《性情篇》，并重訂全書體例。似實齋未嘗采納，實則舍體例一節外，亦無須采納也。張宗泰《交遊記‧劉子敬師陸篇》自言“道光癸巳省垣校刻《章氏遺書》，余亦校正數篇”，所撰《魯巖所學錄》卷十有《跋文史通義內篇》、《跋文史通義外篇》、《章氏遺書辨誤》三文，所糾八事，如《說林》、《答問》皆誤以李光弼代郭子儀為李廣入程不識軍【《新唐書‧李光弼傳》事，宋人詩話屢用為喻，如《韻語陽秋》引葉少蘊論詩人點化，《詩人玉屑》引程泰之論陳後山用吳僧語。焦弱侯《澹園集》卷十二《與友人論文》：“死者活之，臭腐者神奇之，如光弼入子儀之軍，而旌旗壁壘皆為變色”[1]】，誤以《化書》為宋齊邱作而譚峭攘之之類，雖精允而毋關弘詣。《通義》去取未純，良苦雜糅，其不經意之作、公牘披尾之語概勿刪削，至心結撰之篇却酷似八股。《外篇二‧論文辨偽》、《外篇三‧與史餘村簡》皆以人譏其長排作比偶、句調近時文而慨歎知言之難，至引《韓非‧儲說》、《淮南‧說山》、《說林》、傅毅《連珠》等以自解，謂排比不昉自時文。又引邵二雲語曰：“胸有奇偶雙單之見者，豈可以論古文！”實齋可謂破奇、偶之執矣，然而未化古文、時文之町畦也。文無時、古，亦無奇、偶，唯其用之宜、言之當，如實齋之說理周匝，機吻圓利，雖曰“時文”，又何病焉！曾滌生嘗言：“古文無施不可，獨不宜說理。”夫唐、宋以還，說理工者破、立相啣，順、逆兼顧，更端而不改宗，設賓而以喻主，酣暢無不盡之隱，鋒銳無不透之間。[2]其機調與時文往往不謀而合。余讀昌黎《原道》“其亦幸而出於三代之後”一節、《原毀》“嘗試語於眾曰”一節，歎其修詞之善作波瀾，論事之不遺正反，沾丐後來八股文不少。宋儒撰述，厥例更繁，八股者以宜於說理，勒為定式，句櫛字比，如填匡格。求燕雀銖兩之稱，損鳶魚飛躍之機。《魏叔子文集》卷三《制科策上》曰：“八股病在排比有定式”，可謂一語破的。其病初不在排比，而在拘于定式，強引為排比也。《兩般秋雨盦隨筆》卷五：“明一解元作‘子在川上’，破題全鈔朱注”；《制藝叢話》卷一引張甄陶云：“朱子《四書集注‧大學》釋‘止善’一章，有破有承有開講；《論語》‘季氏將伐顓臾’章、《孟子》‘見梁惠王’章、‘王立沼上’章、‘好樂’章、‘文王之囿’章，中間或具三股格，或具兩股格，為制藝先開格調”；卷七記陳大士作“君子易事而難說”破題、紀曉嵐作“名之必可言也”破題，皆闇合朱子《集注》，幾同掩襲。足徵非說理之文有取於八股，而是八股能託體于前人說理之法耳。實齋舉《韓非》、《淮南》等，亦屬目論。《說林》、《連珠》之比，不過平行並排，而時文則有反激對峙。一則鋪陳鋪列，一則橫說豎說。是以唐人駢文長對或至數十言（見第七二九則論李百藥《封建論》），與八比貌益近而實無殊。蓋“以他平他”與“以同裨同”有別（語本《國語‧鄭語》史伯答桓公）。亦即Parallelism與Antithesis之異：Voltaire: “Trouvez-moi, je vous en défie, dans quelque poëte et dans quelque livre qu’il vous plaira, une belle chose qui ne soit pas une image ou une antithèse” (Gu.stave Guillaume,J.-L. Guez de Balzac et la Prose française, 1927, p. 444, note 20); Lessing: “Jede scharfsinnige Unterscheidung lässt sich von einem, der seiner Sprache nur ein wenig mächtig ist, in eine Antithese bringen” (Eduard Engel,Deutsche Stilkunst, 1914, S. 258, S. 337); Fr. Schlegel: “Der menschliche Geist selbst ist eine Antithese; auch das Herz hat seine Antithesen”[3](Literary Notebooks,ed. H. Eichner, §43, p. 23); Hugo: “Vous savez que le bon Dieu est pour moi le grand faiseur d’antithèses” (Engel,op. cit., S. 340, cf.L’Art d’être Grand-père, IV. 5: “Encore Dieu, mais avec des restrictions”: “Et partout l’antithèse! il faut qu’on s'y résigne” —Oeuvres Poétiques Complètes, ed. Bernard Valiquette, p. 788); Nietzsche: “Die Antithese ist die enge Pforte, durch welche sich am liebsten der Irrtum zur Wahrheit schleicht” (Engel,op. cit., S. 337); Frank Binder: “It is no coincidence that our first of dialecticians, Gorgias in ancient times & Johnson in our own, were noted for their antithetical style” (Dialectic or the Tactics of Thinking, 1932, p. 81)，可與余所謂八股之格宜說理印證。George Williamson,Seventeenth Century Contexts, pp. 251-2: “In theAdvancement of LearningBacon suggested the compilation ofantithetaas a ‘preparatory store for the furniture of speech & readiness of invention’ etc...Silver Latin imitation in Jacobean prose & verse developed on authentic turn of mind”，亦可參觀。魏叔子所譏“一說而畢，必強為一說以對之，又必摹其出比，句逑字妃”者，可與第七七五則論《史通‧內篇‧敘事》參觀。又按《內篇一‧詩教上》謂《京》、《都》諸賦乃《戰國策》蘇、張侈陳形勢之遺，頗為得間。然尚拘盍各之論，未能綜合以觀。《國策》中蘇從張橫，每相啣接，如《齊策一》、《楚策一》、《魏策一》、《韓策一》皆然。翻為雲而覆為雨，加諸膝而墮諸淵。墨池雪嶺，乍抑乍揚；甘露嚴霜，一吹一噓。各見一邊，堪執兩端，儼若長排對比之並峙交映矣。【焦循《雕菰集》卷六《讀書三十二贊‧文史通義》：“記事之學，莫如章侯；述而不造，功在咨諏。”】【姚椿《通藝閣詩三錄》卷一《章丈學誠遺書書後為令子華紱作》：“漢廷儒術苦紛糅，良史三長妙獨操。窮老一編非國語丈著撰多與先儒說異，牢愁千載反離騷。學嗟子政藜然遠，文喜中郎悵秘叨。晚向梁園聞耆舊，肯將金玉掩蓬蒿。”】【余嘉錫《論學雜著》612《書章實齋遺書後》痛糾其謬。】

〇《內篇一‧易教上》：“六經皆史也。”按《談藝錄》三一五至三一九頁考鏡此說[4]，年來涉獵羣書，尚有可補益者：張九成《橫浦心傳錄》卷中云：“經是法，史是斷，我是守法斷事者”；林希逸《竹溪鬳齋十一稿續集》卷七《讀史》云：“有人讀史不讀經，史在目前經杳冥。有人讀經不讀史，經有道腴史泥滓。我云經史無異同，八窗四面皆玲瓏。經為律兮史為案，古來已斷與未斷”；王鏐編郝經《《陵川文集》卷十九《經史論》云：“古無經史之分。（中略）六經自有史耳。故《易》即史之理也，《書》、史之詞也，《詩》、史之政也，《春秋》、史之斷也，《禮》、《樂》經緯於其間矣。何有於異哉”；劉因《靜修先生文集》卷一《敘學》云：“古無經史之分，《詩》、《書》、《春秋》皆史也”；何良俊《四友齋叢說》（《記錄彙編》卷一七四）云：“六經如醫家《素》、《難》，而諸史則其藥案也”[5]，皆Dionysius of Halicarnassus: “History is philosophy teaching by or learned from examples” (Oxford Dict. of Quotations, 2nded., p. 180引Antiquities of Rome)之意。又按Rudolf Haym,Hegel und seine Zeit, hrsg.Hans Rosenberg (1927), S. 7即引“So ist die Philosophie ihre Zeit in Gedanken erfasst”，又S. 243: “Die Phänomenologie ist eine durch die Geschichte in Verwirrung und Unordnung gebrachte Psychologieund eine durch die Psychologie in Zerrüttung gebrachte Geschichte”。

〇《內篇一‧書教》極稱《尚書》名義不拘，體例無定：“圓而神，其於史也，可謂天之至矣！”按其言甚辯。然《尚書》綴輯成編，當時無著作之體例，亦乏藝文之部類，繩以史法之嚴，責其拉雜不倫，固為迂拘；推為作者之聖，歎其變化無方，亦屬穿鑿，而以傴為恭也。[6]《內篇三‧辨似》謂不出戶不用舟車，抵其地則舍舟車，“君子惡夫似之而非者”。今以雜為“圓”，亦不善“辨似”之甚矣！

〇《內篇一‧詩教上》論《文選》諸體出於戰國“《京》、《都》諸賦，蘇、張縱橫六國，侈陳形勢之遺也”；枚乘《七發》“孟子問齊王之大欲，歷舉輕暖肥甘”之所啟也。按大類Brunetière,L’Évolution des genres中，以十七世紀之l’éloquence變為十九世紀之la poésie lyrique等，以不知體例為神明於法議論。

〇《內篇二‧原道中》：“所習者，修齊治平之道；而所師者，守官典法之人。治教無二，官師合一。（中略）夫秦之悖於古者，禁《詩》、《書》耳。至云學法令者，以吏為師，則亦道器合一，而官師治教，未嘗分歧為二之至理也。蓋官師治教合，而天下聰明範於一，故即器存道，而人心無越思。”按《內篇五‧史釋》議論略同。夫王莽新朝、王安石新法依附《周官》託古改制，而Plato,Republic為西方防民虐政淵源所自，緣飾之資。[7]J. Bannes,Hitlers Kampfund Platons Staat(1933); K. Hildebrandt,Platon: Der Kampf des Geistes um die Macht(1933), Warner Fite,The Platonic Legend(1934)等以來，毀者譽者，無異議也。B. Russell,History of Western Philosophy, p. 125至云：“I wish... to treat him with as little reverence as if he were a contemporary English or American advocate of totalitatianism”。實齋謹悉老儒，何意主張專很，竟與同歸，悍然標舉始皇，底蘊畢露矣。夫“官師合一”，即Philosopher-king與Schulung也。範一不越，即Gleichschaltung也，亦即王荊公釋“同”所謂“冂一口，則是非同”也（見《龜山先生集》卷七《王氏字說辨》）。Lichtenberg: “Von den Kriegs- und Fast-Schulen der Schinesen”諷中國之因襲陳規(“Jetzt philosophiert man, wie man lakiert, nach Rezepten”; “Philosophanten und Physikanten, und keine Philosophen und Physiker mehr”)，託為官吏之言，曰：“So ersparen wir unsern Leuten alles Denken, so wie es die grosse Weltursache der Biene, dem Biber und der Kreuzspinne erspart” (Elizabeth Selden,China in German Poetry from 1773 to 1833, p. 164; cf. Ed. Horst von Tscharner,China in der deutschen Dichtung bis zur Klassik, S. 75 ff.); Eugene Zamiatin,We, tr. G. Zilboorg, Dutton Everyman Paperback, p. 166-7, Record XXXI: “Mechanisms have no fancy... The name of your illness is Fancy” etc.; to celebrate the Day of Unanimity in Record XXV, p. 131。約束整齊，俾才皆就範，思不出位，乃曰開詩書之禁，廣言論之路，冀熊魚之兼得，昧矛盾之相攻，充其量衹是Die geordnete Meinungsfreiheit耳。斥秦曰“悖”，秦其受之乎？

〇《內篇二‧朱陸》、《書朱陸篇後》。按朱子道問學，實齋遂謂東原學術即本朱子，而諱所自出，幾如飲水而哇其井，刼貨而傷其主，可謂極羅織之能事矣。然刻劃東原沽名養望、處世接物之巧，又世所不盡知也。合之第七五則論《紀文達公遺集》卷十二《與余存吾太史書》所舉東原於聲韻、算術藏頭露尾，挾恐見破，至託與王西莊論《尚書》事、諱見趙一清校《水經注》之類，庶可不為段若膺《年譜》所囿矣。實齋於並世名輩指名而斥者，東原、容甫、子才三人。金亞匏跋《儒林外史》，謂匡超人即汪容甫。竊謂仲長統《昌言》曰：“天下學士有三姦：實不知，佯不言，一也；竊他人之記，以成己說，二也；受無名者，移知者，三也”（《全後漢文》卷八九），世降而風益下，士習之姦，視公理所舉，亦倍蓰以至十百焉。實齋此書，如《書朱陸篇後》、《內篇三》之《黠陋》、《內篇四》之《所見》、《橫通》、《內篇五》之《詩話》、《外篇二》之《讀史通》，於學人文士盜名飾偽、為幻譸張、脫空撏撦諸方便解數窮極幽隱，不啻鑄鼎以象魑魅，懸鏡而照鬼怪。文木所寫蘧駪、牛浦、匡超輩伎倆相形見絀，尚屬初概淺淡也。

〇《內篇二‧文德》。按參觀第七二一則論楊泉《物理論》。

〇《內篇二‧古文公式》譏東坡《表忠觀碑》用“臣抃言”、“制曰可”乃“不察義例，而唯以古雅為狥”。按記事宜從時制，其論始發於孫可之《與高錫望書》，詳見第六四四則論《弇州山人續稿》卷二○三《與況吉夫書》。明人偽體，狥古成風，故《日知錄》昌言矯弊。然《春秋》載筆，千古楷模，而其書法每曰“大夫”，不從國制正名，楚稱“令尹”、宋言“司馬”也。尚喬客《持雅堂文集》卷五《讀左氏傳二》嘗舉以駁亭林，并足為明七子解嘲矣。蕭穆《敬孚類稿》卷五《跋文史通義》謂東坡此文即當時陳奏原式，唐、宋名臣之集，一一可考；余嘉錫《論學雜著》下冊《書章氏遺書後》因蕭氏之說，擴而充之，亦實齋之諍臣也。

〇《內篇二‧古文十弊》其十論評選者往往刪節史傳原文，讀者誤謂全篇，“於引端不具而載中徑起者，詡為發軔之離奇；於刊削餘文而遽入正傳者，詫為篇終之嶄峭。好奇寡識，歎賞追摹。有明中葉以來，一種不情不理之古文，起不知所自來，收不知所自往。是之謂誤學邯鄲。”按剴切之論，然而未盡。古史傳中有突然造端，不知從來者，如《戰國策》一起每云“謂魏冉曰”、“謂穰侯曰”、“為西周謂魏王曰”、“說張相國曰”、“獻書秦王曰”、“八年謂魏王曰”，不勝枚舉。高誘衹於《魏策四》“獻書秦王”、“八年謂魏王”兩處註“闕文”，餘皆無說，實則《國策》行文慣例如是也。亦有戞然了事，不知究竟者，如《史記‧平準書》結語“卜式曰：‘烹弘羊，天乃雨’”是也。

〇《內篇三‧繁稱》。按參觀第二○三則論《野獲編》卷二十一，又第六三一則論祝枝山《前聞記》。

〇《內篇三‧質性》：“夫科舉擢百十高第，必有數千賈誼，痛哭以弔湘江，江不聞矣；吏部敘千百有位，必有盈萬屈原，搔首以賦《天問》，天厭之矣。”按不平則鳴、有病之呻未為不可，豈湘衹許賈弔，天專供屈問乎？《文理篇》譏“今舍己之所求，而摩古人之形似，是杞梁之妻善哭其夫，而西家偕老之婦亦學其悲號。”然如《震川集》卷七《與沈敬甫‧之五》云：“但千古哭聲未嘗不同，何論前世有屈原、賈生耶？以發吾之憤憤而已！”實齋未解此也。

〇《內篇四‧言公下》。按獨到之見，然“擬文”、“假設”、“制藝”三者皆不得與于此。化身借面，而所道者自心，所署者己名，非“制誥”、“文移”、“書記”、“點竄”四者之跡近頂冒、事類盜襲也。實齋惡夫後世文人竊據自擅之習，矯枉過正，濫舉失倫，然則梨園學本、優伶演唱，如龔定盦《己亥雜詩‧其一○三》所歎“文人珠玉女兒喉”者，亦得為“言公”之例矣。[8]又按實齋論“假設之公”，舉庾信《枯樹賦》、謝莊《月賦》，全本之《日知錄》卷十九，參觀第七二八則論《困學紀聞》卷十七。[9]

〇《內篇四‧說林》以學問無自得“而矜所託以為高”者，比於“王公之僕圉”。按《談藝錄》三一五所舉外，又見《南雷文案》卷二《李杲堂文鈔序》斥自稱“由何、李以溯秦、漢”、“由二川以入歐、曾”者，有云：“此如奴僕掛名於高門巨室之尺籍，其錢刀阡陌之數，府藏筐篋所在，一切不曾經目，但虛張其喜怒，以哃喝夫田騶纖子，高門巨室，顧未嘗知有此奴僕也。”[10]《小倉山房詩集》卷二十五《題宋人詩話》云：“附會杜與韓，瑣屑為誇張。有如倚權門，凌鑠眾老蒼”；《隨園詩話》卷五云：“抱韓杜以凌人，權門託足。”樂蓮裳《青芝山館詩集》卷二十《論詩九首和覃谿先生》云[11]：“稱詩託大家，有似侯門隸。主尊身則卑，趨走借餘勢。”

〇《內篇四‧知難》。按沉痛入骨之文。所引《文心雕龍‧知音篇》語意，《抱朴子‧廣譬篇》早謂之，皆遺粗迹。實齋抉剔幽微，於此題發揮殆無賸義。荊公《明妃曲》云：“君不見咫尺長門閉阿嬌，人生失意無南北”，方植之《昭昧詹言》說之曰：“失意不在近君，近君而不為國士之知，猶泥塗也。”即所謂“日進前而不御”，亦所謂“迹知心不知”也。

〇《內篇四‧橫通》：“然通之為名，蓋取譬於道路，四衝八達，無不可至。”按語本朱竹君，見《外篇二‧通說為邱君題南樂官舍》。

〇《內篇五‧書坊刻詩話後》附《題隨園詩話》七言絕句。按實齋散文筆舌犀利，而詩語鈍僿乃爾！二十八字，幾不能成章。《外篇三‧與胡雒君論文》謂“文能兼詩，詩不能兼文”，孌童、游丐能吟五、七言，而於古文則格格不入，蓋“文必通人始能，詩則雖非士流皆可影附。”朱梅崕嘗謂“獧人佻士，率能為詩，不如古文之傳，皆正人君子”，所見略同【朱仕琇《梅崕居士外集》卷七《示子文佑書》：“前接臨臯字，言爾喜作詩，不肯治古文，此甚非也。……詩自鮑照至子美僅百年，自子昂、太白而外，中間能者無數。古文自漢建武至唐貞元，唯得退之等數人而已，甚矣其難也！然古文之道，正大重厚，非學士大夫立心端慤者莫能習。詩歌之靡，則獧人佻士，率往趨之。以故詩人之無行者不可勝數，而古文之傳，皆正人君子也”】【《雕菰集》卷15《刻詩品序》“嗟乎！詩道之弊也！……其人雖死，其害尚遺”云云一節，必指子才】。信斯言也，實齋固免與孌童、山人等類矣。曾子固不能詩，無傷為士流；而杜子美不能文，遂不厠通人之列。其然豈其然乎？詩有別才，要非虛語，參觀第四五三則論《江湖後集》卷二十三吳仲孚《絕句》引《浩然齋雅談》卷上、《齊東野語》卷六，又Lessing,Fabeln in Prosa, 1terBuch: “Der Sperling und der Strauss” (Auswahl in 3 Bänden, Veb, B. I, S. 423)。又按T. Grillparzer: “Briefe über den Dilettantismus”言此：“Wer das Schöne weder weiss noch fühlt, ist ein Tropf; wer es fühlt, ein Liebhaber; wer es weiss, ein Kunstphilosophi wer, was er davon fühlt und weiss, auszuführen strebt, ein Dilettant: wer es ausführt, ein Künstler. Wer mit einem beschränkten Ideenkreis seinen kleinen Vorrat selbständig ausser sich hinzustellen vermag, ist ein Künstler, indes der Ideenreichste, dem die Gabe, das Gedachte von seinem Innern abzulösen, mangelt, dieses Namens ewig wird entbehren müssen. Hölty in seiner Nußschale wird ein Dichter bleiben bis ans Ende der Welt, und die Schlegel werden es ewiglich nicht sein, waren sie auch tiefer als die Tiefe des Weltmeers” (Gesam. Werk., hrsg. E. Rollett und A. Sauer, Bd. VII, S. 34)。此乃古來聚訟之事，《全唐文》卷八○七司空表聖《題柳柳州集後序》云：“金之精粗，其聲皆可辨也，豈清於磬而渾於鐘哉？然則作者為文為詩，才格亦可見，豈當善於彼而不善於此耶？”因舉韓、柳之詩、杜之《祭太尉房公文》、李之《佛寺碑贊》等為例，以證文筆不相傷。然而子美之文與子固之詩終落話柄，與時魚多骨、河豚有毒、蓴菜性冷、櫻桃性熱等同列恨事（《冷齋夜話》卷九記五恨事，《湧幢小品》卷十記五恨事）。陸放翁《渭南文集》卷三十《跋花間集‧之二》云：“歷唐季、五代，詩愈卑，而倚聲者輒簡古可愛。筆墨馳騁，則一能此不能彼，未易以理推也。”蓋同屬韻語，而詩、詞不能兼擅，況詩之與文乎！魏文《典論》：“文匪一體，鮮能備善”，允矣是言。西人談藝，亦每謂工詩者不能文：Hazlitt,The Plain Speaker: “On the Prose-Style of Poets”: “Poets are winged animals, & can cleave the air, like birds, with ease to themselves & delight to the beholders; but like those ‘feathered, two-legged things,’ when they light upon the ground of prose & matter-of-fact, they seem not to have the same use of their feet” (Complete Works, ed. P.P. Howe, II, p. 5)。

〇《外篇一‧史篇別錄例議》：“委巷小說、流俗傳奇每於篇之將終，必曰：‘要知後事如何，且聽下回分解’，此誠搢紳先生鄙棄勿道者矣。而推原所受，何莫非‘事具某篇’作俑歟？”按此亦皮相之談，二者用意迥異。“事具某篇”即Kipling之“But that is another story” (Three & — an Extra)。“後事”、“下回”云云，則“Promise”, “Suspense”，美國俗語謂之“Cliff-hanging”，余《讀拉奧孔》一文嘗以“有包孕的片刻”說之者。Jean Pommier,Questions de Critique et d’Histoire litteraire, p. 88引George Sand稱“A. Dumas et E. Sue possédaient... l’art de finir un chapitre sur une péripétie intéressante, qui devait tenir le lecteur en haleine, dans l’attente de la curiosité ou de l’inquiétude”，正此法也。Corneille,Discours sru le Poème dramatique, III: “... mais il est nécessaire que chaque acte laisse une attente de quelque chose qui doive se faire dans celui qui le suit” (Oeuv., Éd. Lefèvre Libraire, XII, p. 117)，早拈出以教作者。近世Otto Ludwig,Die Romanstudien推究尤詳，所謂“die Spannung der Neugierde”，讀者急詢“Was geschiet? Wen betrifft es? Wie ist er? Sodass wir sein Glück wünschen oder nicht?”[12]，皆緣作者狡獪，露頭藏尾，使其心癢意馳也。以余所見，Ariostos用此法最先最多，而西人談藝無道及者，如Orlando Furioso, III. 77結云：“Stavano insieme in questa guisa, quando / L’orecchia da un rumor lor fu intruonata. / Poi vi dirò, Signor, che ne fu causa, / ch’avro fatto a1 cantar debita pausa” (Ed. Ulrico Hoepli, p. 25)；V. 92結云：“Quel, dopo lunghi preghi, da le chiome / si levò l’elmo, e fe’ palese e certo / quel che ne l’altro canto ho da seguire, / se grata vi sarà l’istoria udire” (p. 43)；XI. 83結云：“Ma diferisco un’altra volta a dire / quel che seguì, se mi vorrete udire” (p. 102)，它不備舉。豈非“欲知後事，且聽下回”乎？吾國舊小說中，《野叟曝言》於一回收結最具匠心，第五回總評云：“回末青衣鏈鎖劉大，石氏散髮跳哭，陡起奇波。不知者謂是戀閱者之目，知者謂是振全回之勢，沈、宋優劣定於落句，錢起《湘靈鼓瑟》詩亦以落句收場，可同於強矢之末不穿魯縞乎！《水滸》、《金瓶》等書亦知此法，而得失參半，惟此書能擅勝場”；第一百六回總評云：“作者於每回收束，必起小小風波，以振全篇之勢，而隔下回之影。雖些小處，亦可使弄筆墨不如，他家小說動輒云：‘畢竟性命如何，且看下回分解’，要這大題目也”；一百二十五回總評云：“回末一波，奇不可解。他書偶見，即驚奇歎絕，在此書則可空見慣矣”；一百三十九回總評云：“回末起勢，隔斷詩歌，文家秘鑰，不一而足，累墜呆板家起死回生丹藥，勿以司空見慣而忽之！”[13]其甚得意，即徵其最用意也。《兒女英雄傳》第六回則稱此法為“說書的一點兒鼓噪”。【Vigny,Servitude et Grandeur Militaires, II. x, L’Adjudant’s story: “Si je savais faire des surprises, mon lieutenant, comme on en fait dans les livres, et faire attendre la fin d’une histoire en tenant la dragée haute aux auditeurs, et puis la faire goûter du bout des lèvres, et puis la relever, et puis la donner tout entière à manger, je trouverais une manière nouvelle de vous dire la suite de ceci” (Oeuv. Comp., La Pléiade, II, 591).】【蔣心餘《忠雅堂詩集》卷八《京師樂府詞十六首‧之三‧象聲》：“語入妙時却停止，事當急處偏迴翔；眾心未饜錢亂撒，殘局請終勢更張。”】【Cf.The Romanic Review, Dec. 1962, pp. 252 ff. on Rabelais; Don Quixote, I. 8 [Don Quixote’s fight with the Biscayan]: “Pero está el daño de todo esto que en este punto y término deja pendiente el autor desta historia esta batalla” (I, p. 221); Heine,Atta Troll, Caput XVII: “Schwül bedrückt von Schauernissen, / Ging ich, freie Luft zu schöpfen, / An das Fenster, und ich schaute / Dort hinab ins weite Tal. // Was ich sah zu jener Stunde — / Zwischen Mitternacht und eins —, / Werd ich treu und hübsch berichten / In den folgenden Kapiteln” (Werke und Briefe, Aufbau, I, S. 391); James Morier,Hajji Baba, ch.11, the third dervish (a professional story-teller) (The World’s Classics, pp. 70-1): “... I made a pause when the catastrophe drew near, & then, looking around me, said, ‘All ye that are present, if you will be liberal towards me, I will tell you what follows;’... For instance, ... when the OgreHezar Mun[of Khatai] seizes the prince, & is about to devour him; when he is suspended in the ogre’s mouth, between his upper & lower jaw... then I stop, & say, ‘Now, my noble hearers, open your purses.’”】

〇《外篇二‧為謝司馬撰楚辭章句序》：“夫人即清如伯夷，未有一咳唾間即寓懷高餓；忠如比干，未有一便旋間亦留意格君。”按快語而亦確語，已稍窺Marcel Proust所謂“Les Intermittences du coeur”，E.M. Forster所謂“the intermittence of our own minds” (R.-M. Albérès,Histoire du Roman moderne, p. 165; Forster,Aspects of the Novel, p. 123)。彼好言杜陵飯不忘君、劍南臥皆愛國，以至劇本小說中正、反面人物者，概乎未解此理也。

〇《外篇二‧唐書糾繆書後》。按參觀《潛研堂文集》卷二十八《跋新唐書糾繆》。

〇《外篇二‧讀史通》：“吾嘗見有少年學子，所業殊不足以加人，而前輩負物望者過為推獎。是黔驢之未踶者也。後人聞其撰著部目，而惜其書亡。”按O.W. Holmes: “How many men live on the reputation of the reputation they might have made!”。

〇《外篇三‧與朱滄湄中翰論學書》。按參觀第六四八則論黃公度《述懷》詩第三首。

〇《外篇三‧答沈楓墀論學》。按參觀第七○二則論舉業與學業、第七一九則論《全金詩》卷四十二郝天挺。

〇《外篇三‧雜說中》：“有病風者，索居一室，怒罵不休。或問其所仇毒，則曰：‘余拙言辭，恐遇侮而口不給也，兹固貯蓄以備他日需爾。’”按大類A.E. Housman行事：Laurence Housman,A.E.H., p. 77: “He did greatly enjoy writing & saying bitter & contemptuous things about people who seemed to him to deserve them; & he had in his notebook a whole stock of phrases which were apparently waiting till opportunity came for him to use them”。



[1]“變色”原作“色變”。

[2]“改”字不確。

[3]“seine Antithesen”原作“seine Antithese”。

[4]《談藝錄‧八六》（香港中華書局1986年補訂本263-6頁；北京三聯書局2001年補訂重排版761-5頁）。

[5]此語出《四友齋叢說》卷五《史一》，《談藝錄‧八六‧補訂》“卷五”誤作“卷三”，“其藥案”誤作“下藥安方”（中華書局本586頁；三聯書局本763頁）。

[6]“類”字不確。

[7]參觀Karl Popper,The Open Society and Its Enemies。

[8]《己亥雜詩‧之一○三》：“梨園爨本募誰修，亦是風花一代愁。我替尊前深惋惜，文人珠玉女兒喉。”自註：“元人百種，臨川四種，悉遭伶師竄改，昆曲鄙俚極矣，酒座中有徵歌者，予輒撓阻。”

[9]此處句尾原贅一“又”字。

[10]“李杲堂文鈔序”原脫“序”字，“二川”原作“唐歸”，“哃”原作“恫”。《談藝錄‧八六‧補訂》引此，“唐歸”則作“歸唐”，“哃”亦作“恫”（中華書局本585頁；三聯書局本760頁）。

[11]原文脫落“詩集”二字。

[12]“nicht”原作大寫“Nicht”。

[13]“勿以”原作“忽以”。