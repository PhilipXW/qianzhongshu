《容安馆札记》772则（下）


七七二（下）


〇襄公二十六年：“公見棄也，而視之尤”；《注》云：“尤，甚也。”按昭公二十八年，叔向母曰：“夫有尤物，足以移人”；《注》云：“尤，異也”，兩“尤”字同詁。《莊子‧徐無鬼》云：“夫子、物之尤也。”皆謂出類超倫，杜《注》未盡其意。

〇襄公二十七年：“向戌欲弭諸侯之兵以為名。”按《呂氏春秋‧蕩兵篇》云：“古聖王有義兵，而無有偃兵。（中略）夫有以饐死者，欲禁天下之食，悖；有以乘舟死者，欲禁天下之船，悖。（中略）夫兵不可偃也”；高誘注：“偃，止也。”弭兵即偃兵。《國策‧趙策三》：“趙王不好兵，鄭同因撫手仰天而笑之曰：‘兵固天下之狙喜也。（中略）王若無兵，鄰國得志矣。’”

〇襄公二十八年：“慶封以其內實遷於盧蒲嫳氏，易內而飲酒”；《注》云：“內實，寶物、妻妾。”按昭公二十八年：“，“晉祁勝與鄔藏通室”，《注》云：“易妻。”“易內”亦“通室”之義，而注、疏未釋。《初刻拍案驚奇》卷三十二記鐵生、胡生事所謂“大家兌用一用”，“彼此更換一用，交收其美”；Il Decamerone, VIII. 8記Zeppa與Spinelloccio所謂“... ‘e non essendo tra noi due niuna altra cosa che le mogli divisa, che noi quelleancora comunichiamo’... e da indi innanzi ciascuna di quelle donne ebbe due mariti e ciascun di loro ebbe due mogli” (ed. Ulrico Hoepli, p. 523)。參觀E.R. Curtius,Europäische Literatur und Lateinisches Mittelalter, 2teAufl., 1954, S. 135: “eine kupplerische Alte [inLe Roman de la Rose, IIePartie] verkündet erotischen Kommunismus: ‘Toutes pour touz et touz pour toutes’”; Andréa de Nerciat,Le Diable au Corps[1]: “Eh bien! lefin motde la partieest que chaque dame seratoute à tous; chaque homme,tout à toutes” (L’oeuvre d’Andrea de Nerciat, éd. “Les Maîtres de l’Amour”, I, p. 185);Manifest der Kommunistischen Partei, II: “Unsere Bourgeois... finden ein Hauptvergnügen darin, ihre Ehefrauen wechselseitig zu verführen” (Ed. Peking, 1965, S. 56)。原始社會有“exchange-marriages” (Robert Briffault,The Mothers, in V.F. Calverton, ed.,The Making of Man, p. 219)。

〇襄公二十九年，季札論樂。按見第七七○則論《關雎‧序》。

〇襄公三十一年，然明請毀鄉校，子產曰：“然猶防川，大決所犯，傷人必多。”按《國語‧周語上》：厲王監謗，邵公曰：“防民之口，甚於防川。川壅而潰，傷人必多。”

〇昭公元年：“伍舉知其有備也，請垂櫜而入”；《注》云：“示無弓。”按即《國語‧晉語二》宰周公論齊桓公務施，云：“故輕致諸侯而重遣之”，韋昭注：“‘輕’謂垂櫜而入，‘重’謂稛載以歸。”正用《左傳》語。

“楚公子圍設服離衛”一節。按記叔孫穆子、子皮、子家輩十人指目議論，伯州犁窮於酬對。後世白話小說院本寫七張八嘴情狀，如《儒林外史》第三回范進中舉[2]，眾人與胡屠戶、《紅樓夢》第十七回賈寶玉擬對額，眾清客與賈政、《長生殿》卷一第五折《禊遊》、卷四第一折《彈詞》，始有足嗣響者。《史記》、《漢書》皆未辨是也。

“子羽謂子皮曰：‘齊、衛、陳大夫其不免乎！國子代人憂，子招樂憂，齊子雖憂弗害。皆取憂之道也”；《注》云：“國子、齊子當身各無患。”按《左傳》記知言者所論，莫不驗如影響，此獨變例。昭公四年記豎牛事，《注》云：“從夢未必吉”，亦其類也。昭公十五年，叔向曰：“王其不終乎！吾聞之，所樂必卒焉，今王樂憂”；二十五年，樂祁子曰：“今兹君與叔孫其皆死乎！吾聞之，哀樂而樂哀，皆喪心也”；《國語‧晉語二》舅犯曰：“以喪得國，則必樂喪，樂喪必哀生。”皆可與“子招樂憂”參觀。桓公九年：“享曹太子，初獻，樂奏而歎。施父曰：‘曹太子其有憂乎？非歎所也’”；《正義》云：“臨樂而歎，是父將死，而兆先見也。”可與宋公與叔孫“飲酒樂，語相泣也”參觀。

〇昭公元年，晉侯有疾，“醫和曰：‘疾不可為也，是謂近女室，疾如蠱。非鬼非食，惑以喪志（中略）。’公曰：‘女不可近乎？’對曰：“節之。先王之樂，所以節百事也，故有五節（中略）。’女，陽物而晦時”[3]；《注》云：“五聲之節，女常隨男，故言‘陽物’；家道當在夜，故言‘晦時’。”按《漢書‧元帝紀》：“自度曲，被歌聲，分刌節度，窮極幼眇”；韋昭注：“刌，切也。謂能分切句絕，為之節制也。”皆以音節為節制聲音之義。Werner Jaeger,Paideia, Bk. I, ch. 7 (Eng. tr. by Gilbert Highet, vol. I, pp. 125-6): “The modern idea of rhythm is something whichflows. The history of the word warns us against this interpretation.... Rhythm is that whichimposes bonds on movement & confines the flux of things... The original conception which lies beneath the Greek discovery of rhythm in music & dancing is notflowbutpause, the steady limitation of movement”，正相印可。《蒿庵閒話》卷一謂：“以女為‘陽物’，蓋對飲食、鬼物而言。情焰內熾，煖觸外鑠，兩火合炎，發為內熱”；《義府》卷上謂：“女即《倉公傳》所謂‘內’，交媾乃陽氣用事，故曰‘陽物’。‘是謂近女’斷句，四字成句，二句為韻，‘室疾’謂疾之所宿聚也”，皆可補正注、疏。《國語‧晉語八》記醫和語曰：“是謂遠男而近女，惑以生蠱”云云，亦以“女”字斷句佐證。【《經義述聞‧左傳下》：“‘是謂近女室疾如蠱’，《正義》：‘女在房室，故以室言之。’家大人曰：‘晉侯以近女而生疾，不言“近女”，而言“近女室”，於義轉迂。“室”當為“生”之誤，“是謂近女”為句，與“蠱”韻。下文“女不可近乎？”不言近“女室”。’”】

〇昭公五年，楚子欲辱晉，大夫莫對，薳啟疆曰：“可！苟有其備，何故不可？恥匹夫不可以無備，況恥國乎？（中略）實無禮以速寇，而未有其備，使群臣往遺之禽，以逞君心，何不可之有”；《正義》云：“發首言‘可’，此云‘何不可之有’，言其可也，紹上‘可’之言。”按首言有備之可，末言無備之不可，而反言其可，語同意異，而啣接呼應，如蛇嘬尾。《中庸》始曰：“道之不行也，我知之矣”；終曰：“道其不行矣夫！”亦首尾相應；而以斷定語氣始，以疑嘆語氣終，若仍希冀於萬一。《大學》始曰：“故君子必慎其獨也”，終曰：“故君子必慎其獨也”；《鄉飲酒義》始曰：“吾觀於鄉而知王道之易易也”，然後歷舉五行之足以正身安國，終曰：“吾觀於鄉而知王道之易易也。”《孟子‧見梁惠王章》始曰：“王何必曰利？亦有仁義而已矣”，終曰：“王亦曰仁義而已矣，何必曰利！”顛倒回環，盛水不漏。《檀弓》子服伯子曰：“仲子亦猶行古之道也。（中略）夫仲子亦猶行古之道也”；曾子怒曰：“商，汝何無罪也！（中略）而曰爾何無罪歟”；舅犯曰：“孺子其辭焉。（中略）孺子其辭焉。”《戰國策‧秦策一》蘇秦曰：“臣固疑大王之不能用也。（中略）以此論之，王固不能行也”；《楚策三》陳軫曰：“舍之，王勿據也。以韓侈之知，於此困矣。（中略）舍之，王勿據也。韓侈之知，於此困矣”；《趙策三》平原君曰：“勝也何敢言事？百萬之眾折於外，今又內圍邯鄲，（中略）勝也何敢言事”，亦用此法。《公羊傳》中屢見不一見，如桓公二年“孔父可謂義形於色矣。其義形於色奈何？（中略）孔父正色而立於朝，則人莫敢過而致難於其君者，孔父可謂義形於色矣”（《漢書‧公孫弘卜式兒寬傳》上賢卜式，下詔曰：“雖未戰，可謂義形於內矣”，師古注：“形，見也”，而未釋“內”，“形於色”可也，“形於內”不可通也）；僖公十年：“荀息可謂不食其言矣。其不食其言奈何？（中略）里克弒卓子，荀息死之。荀息可謂不食其言矣”；莊公十二年“仇牧可謂不畏強禦矣。其不畏强御奈何？（中略）萬臂殺仇牧，碎其首，齒著乎門闔。仇牧可謂不畏強禦矣”，皆連行累牘，而重言申明，以結裹包舉之。《榖梁傳》僖公十年，“晉殺其大夫里克。里克所為殺者，為重耳也。夷吾曰：‘是又將殺我乎？’故殺之，不以其罪也。其為重耳弒奈何？晉獻公伐虢，得驪姬，獻公私之。（中略）故里克所為弑者為重耳也。夷吾曰：‘是又將殺我也！’”[4]長達四百餘言，偉為鉅觀。若其不過一二語者，則如《易‧乾卦‧文言》：“其唯聖人乎！知進退存亡而不失其正者，其唯聖人乎”；《列子‧楊朱篇》：“其唯聖人乎。公天下之身，公天下之物，其唯至人矣”，要無《左傳》意脈之細，《孟子》語法之密者。《禮記‧文王世子》以“文王之為世子”起，以“文王之為世子也”結，亦有中間一大節文字，而語脈不貫，未為佳致也。參觀F. Schlegel,Literary Notebooks, ed. H. Eichner, p. 70, §566: “Alle Bildung und Poesie ist cynlisch. Die alte cyklisirt, die moderne cyklisirend” (cf. p. 68, §548: “Der Gang der modernen Poesie muss cyklisch d.h. cyklisierend sein, wie der der Philosophie”); Fritz Strich,Deutsche Klassik und Romantik, S. 302-3[5]: “Nur eine Form der Rückfahrt kannte die romantische Bewegung wirklich wiedergeben: die Form des Kreises, die unendlich in sich selbst zurückläuft... Darum liebte die Romantik solohe jene Dichtungen des Orients, von denen Goethe, dawals der Romantik zugeneigt, einmal sagte: ‘Dass du nicht enden kannst, das macht dich gross, und dass du nie beginnst, das ist dein Los. Dein Lied ist drehend wie das Sterngewölbe, anfang und Ende immerfort dasselbe.’... Das Drama Tiecks hat diese Form des Kreises” usw.; Vernon Lee,The Handling of Words, The Bodley Head ed., p. 9: “If the Reader’s mind is to run easily along the whole story or essay, & to perceive all through the necessary connection between the parts, the pattern you will have traced will approximate mostlikely to a perfect circle or ellipse, the conclusion re-uniting with the beginning as in a perfect logical exposition”; Léon Guichard, L’Oeuvre et l’Ame de Jules Renard, pp. 329-330: “Il est un mode de composition que l’on pourrait appeler en pensant au serpent ‘qui se remord l’étincelante queue’, ... la composition-serpent, ou la composition-rondeau, dont le dernier vers est le même que le premier (e.g. Hugo,Claire de lune; Vigny,La Neige). Dans certaines proses de Renard, la dernière phrase quelquefois le dernier mot, viennent rappeler, quelquefois reproduire, la première phrase le premier mot”。昔Demetrius,On Style, I. 11: “Whence the name ‘period’ (περίοδος) the image being that of paths traversed in a n orb or circle” (tr. W. Rhys Roberts, “The Loeb Classical Library”, p. 305)，知一句之圓，而未充類至盡，推而及於一節一章若全書也。薳啟疆、孟子之酬對，《公》、《穀》之夾敘夾議，可謂具圓相者矣。《藝舟雙楫》卷一《文譜》似未道此法。

〇昭公六年：“鄭人鑄刑書”；《正義》云：“子產鑄刑書而叔向責之”云云。按一大篇史論，非復箋釋訓詁矣。

〇昭公七年：“楚子享公於新臺，使長鬣者相”；《注》云：“鬣，鬚也。欲光夸魯侯”；《正義》云：“吳楚之人少鬚，故選長鬣者相禮。”按十七年吳公子光“使長鬣者三人，潛伏於舟側”，《注》云：“長鬣，多髭鬚。與吳人異形狀，詐為楚人。”注、疏彼此鑿椎。【杜注“光”字，參觀《公羊傳》莊公十二年“自美大”。】

〇昭公七年，子產論伯有為鬼曰：“匹夫匹婦強死，其魂魄猶能馮依於人，以為淫厲。”按《淮南子‧俶真訓》云：“是故傷死者，其鬼嬈【高注：煩嬈，善行病祟人】，時既者，其神漠，是皆不得形神俱沒也”，可參觀。

〇昭公十一年，申無宇曰：“末大必折，尾大不掉，君所知也”；《正義》云：“末大以樹木喻也，尾大以畜獸喻也。《國語‧楚語上》：‘譬之如牛馬，處暑之既至，虻䗽之既多，而不能掉其尾。’”按《韓非子‧揚權第八》云：“為人君者，數披其木，毋使枝大本小，枝大本小，將不勝春風”。

〇昭公十二年，南蒯將叛，枚筮之，以為大吉，子服惠伯曰：“吾嘗學此矣：忠信之事則可，不然必敗。且夫《易》不可以占險。”按《困學紀聞》卷一：“《張子正蒙‧大易篇》曰：‘《易》為君子謀，不為小人謀。’朱子謂：‘聖人作《易》，示人以吉凶，言“利貞”，不言“利不貞”，言“貞吉”，不言“不貞吉”，言“利禦寇”，不言“利為寇”也。’”翁注即引《左傳》此節闡說之，而誤為僖公二十年。

〇昭公十七年，梓慎曰：“水、火之牡也”；《正義》云：“陰陽之書有五行嫁娶之法，火畏水，故以丁為壬妃，是水為火之雄。”按昭公八年，楚師滅陳，裨竈對子產曰：“火、水妃也。”《漢書‧五行志上》合梓慎、裨竈二語而說之曰：“陽奇為牡，陰耦為妃。”《全唐文》卷三三四劉知古《進日月元樞論表》云：“一陰一陽而為水火，火以水為夫，水以火為妻”云云，即其說也。今人常言謂陽氣為火，陰氣為水，以剋制之理論之，則是牝鷄司晨耳。《韓非子‧備內第十七》云：“今夫火之勝水亦明矣，然而釜鬵間之，水煎沸竭盡其上，而火得熾盛焚其下，水失其所以勝者矣。”可參觀（釋祩宏《竹窗隨筆》喻世人於酒、色、財、氣云：“有火聚於此，五物在傍：一如乾草，纔觸即然者也。其二如木，噓之則然者也。其三如鐵，不可得然，而猶可鎔也。其四如水，不惟不然，反能滅火；然隔之釜甕，猶可沸也。其五如空，然後任其燔灼，體恆自如”云云，即隱取《韓非子》語）。

〇昭公十八年：“原伯魯不說學。閔子馬曰：‘周其亂乎！夫必多有是說，而後及其大人；大人患失而惑，又曰：可以無學，無學不害’”；《注》云：“患有學而失道者，以惑其意”；《正義》云：“大人患其國內有多學而失其道者，而疑惑於此言，謂此言有道理也。”按孔《疏》非是。“惑”字承“失”字，非大人為此言所惑，乃大人患民有學則失道理而惑亂滋生，正《史記‧秦始皇本紀》李斯所謂“惑亂黔首”。《老子》六十五章云：“古之善為道者，非以明民，將以愚之，民之難治，以其智多”，即原伯魯輩主張，而心眼洞澈，持有故而言成理者耳。孔子《論語‧泰伯篇》亦曰：“民可使由之，不可使知之”，鄭康成《注》至以《春秋繁露》“民、暝也”說之。竊謂《孫子‧九地篇》云：“將軍之事，靜以幽，正以治，能愚士卒之耳目，使之無知”，用秦之道，治民如治軍而已。術之巧者，能以啟蒙而得愚暝。□之效此，又孔、老、李斯輩所未言，而晁以道察見者也，見第五七五則論《嵩山集》卷十三。愚民之說，實昉周季，非自暴秦始也。參觀Jacques Barzun,The House of Intellect, p. 7: “Scholars believe they see signs of it [the common man’s hostility to intellect] in ancient Egypt about 2000 B.C.” (see T. Eric Peet,Comparative Study of the Literature of Egypt, Palestine, & Mesopotamia, p. 101)。

〇昭公十九年，《經》：“許世子止弑其君買”；《正義》云：“輕果進藥，故罪同於弑，雖原其本心，而《春秋》不赦其罪。”按隱公元年《經》：“鄭伯克段于鄢”，是誅心之論也；此則誅迹之論也。

〇昭公十九年：“諺曰：‘無過亂門。’”【《呂覽》：“詩曰：‘無過亂門’，所以遠之也”，高注：“逸詩。”洪氏《左傳詁》已言之。】《國語‧周語下》：“人有言曰：‘無過亂人之門。’”

〇昭公十九年：“諺所謂‘室於怒，市於色’者”；《注》云：“猶人忿於室家，而作色於市人。”按遷怒也。《御覽》卷一七四引作“怒於室，色於市”；《戰國策‧韓策二》：“語曰：‘怒於室者色於市’”；《晉書‧苻堅載記》作“怒其室而作色於父”。

〇昭公二十年，齊景公曰：“和與同異乎？”晏子對曰：“異！和如羹焉，水火醯醢鹽梅，以烹魚肉，燀之以薪，宰夫和之，齊之以味，濟其不及，以洩其過。（中略）君臣亦然。君所謂可，而有否焉，臣獻其否，以成其可；君所謂否，而有可焉，臣獻其可，以去其否。（中略）聲亦如味，（中略）清濁、大小、短長、疾徐、哀樂、剛柔、遲速、高下、出入周疏以相濟也。（中略）若以水濟水，誰能食之？琴瑟之專壹，誰能聽之？同之不可也如是！”按《國語‧鄭語》史伯對鄭桓公云：“夫和實生物，同則不繼。以他平他謂之和，故能豐長而物歸之；若以同裨同，盡乃棄矣。（中略）聲一無聽，物一無文，味一無果，物一無講。”所謂“相濟”、“以他平他”，即《漢書‧藝文志》所謂“譬猶水火，相滅亦相生也，相反而皆相成也”，皆可移釋《論語‧子路章》“君子和而不同，小人同而不和。”參觀Heraclitus, §43: “For there would be no attunement without the opposites high & low, & no animals without the opposites male & female”; §45: “They understand not how that which is at variance with itself agrees with itself. There sits attunement of opposite tensions, like that of the bow & the harp”; §46: “The opposite is beneficial; from things that differ comes the fairest attunement; all things are born through strife”; §59: “Couples are wholes & not wholes, what agrees disagrees, the concordant is discordant” (Hippocrates & Heraclitus, “The Loeb Classical Library”, IV, pp. 485 & 489); Aristotle,Politics, II. 2: “[A propos of Socrates’s dictum ‘the greater the unity of the state the better’] Is it not obvious that a state may at lengthattain such a degree of unity as to be no longer a state? — since the nature of a state is to be a plurality, & in tending to greater unity, from being a state, it becomes a family, — from being a family, an individual” (The Basic Works of Aristotle, The Random House ed., p. 1146); II. 5: “... like harmony passing into unison, or rhythm which has been reduced to a single foot” (p. 1152); G. Bruno,De Gli Eroici Furori, Dialogo IV: “Non è armonia e concordia dove è unità” (G. Bruno e T. Campanella,Opere, a cura di A. Guzzo e di R. Americo, p. 616); François de Sales,Traité de l’amour de Dieu, “L’union en la distinction” (T. I, p. 1)，正“和”、“生物”、“聲一無聽”之的解也。“和”(concordia)與“一”(unità)之別，即R. Zimermann所謂“Eintracht, uicht Einklang”（見Croce,Estetica, 10aed., p. 415引）。餘見六六一則、七五一則、七六八則、七六九則（《老子》二章、《易經‧噬嗑》等[6]）。

〇昭公二十年，齊景公曰：“古而無死。”按見第七三一則論《全唐文》卷二六一李邕《諫鄭普思以方技得幸疏》。

〇昭公二十二年：“賓孟適郊，見雄鷄自斷其尾，問之侍者，曰：‘自憚其犧也。’”按此鷄殆禽類之“新豐折臂翁”矣！《埤雅》卷四《狨》云：“取其尾為臥褥、鞍被、坐毯。狨甚愛其尾，中矢毒，即自嚙斷其尾以抑之，惡其為深患也。氂牛出西域，尾長而勁，中國以為纓，人或射之，亦自斷其尾。左氏所謂‘雄鷄自斷其尾’。”

〇昭公二十八年，魏獻子曰：“吾聞諸伯叔，諺曰：‘惟食忘憂。’”按參觀The Greek Anthology, Bk. X, no. 47, Palladas: “Eat & drink & keep silence in mourning; for we should not, as Homer said, mourn the dead with our belly. Yes, and he shows us Niobe, who buried her twelve dead children all together, taking thought for food” (“The Loeb Classical Library”, IV, p. 27);Tom Jones, Bk. XVI, ch.3: “Though vexation hath not the same effect on all persons as it usually hath on a widow, whose appetite it often renders sharper than it can be rendered by the air on Bansted Downs, or Salisbury Plain; yet the sublimest grief, notwithstanding what some people may say to the contrary, will eat at last” (“Everyman’s Library”, II, p. 290)。餘見第四四則論Don Quixote, Pt. II, ch. 74: “Andaba la casa alborotada; pero, con todo, comía la sobrina, brindaba el ama, y se regocijaba Sancho Panza” (“Clásicos Castellanos”, VIII, p. 330)。

〇昭公二十八年，叔向曰：“昔賈大夫惡，娶妻而美，三年不言不笑。御以如臯，射雉獲之，其妻始笑而言。賈大夫曰：‘才之不可以已！我不能射，女遂不言不笑夫！’”按《隋唐嘉話》記薛萬徹尚丹陽公主，公主羞其村氣，不與同席；太宗“聞而大笑，置酒召對，握槊，賭所佩刀子，佯為不勝，解刀以佩之，主大悅，遽召同載而還”，亦“射雉”之類也。又按《聊齋志異》卷四《妾擊賊》條異史氏曰：“嗚呼！射雉既獲，內人展笑；握槊方勝，貴主同車。技之不可以已也，如是夫！”即撮取二事為比偶。

〇昭公二十九年，蔡墨曰：“人實不知，非龍實知。古者畜龍，故國有豢龍氏。”按《埤雅》卷一《蛟》云：“夫龍，神物而可豢，是亦豕類爾，非真龍也。故君子不欲豢於人也。”後世儒者迂疏，識力反在上古人下矣【《論衡》】。

〇定公二年：“邾莊公與夷射姑飲酒，私出”；《注》云：“出辟酒。”按襄公十五年：“師慧過宋朝，將私焉”，《注》云：“私，小便。”此處“私”字正同，故三年閽曰：“夷射姑旋焉”，《注》云：“旋，小便。”《韓非子‧內儲說下》“齊中大夫有夷射者”一則記此事。又按《江南野史》卷八《史虛白傳》：“嗣主即位，韓熙載薦之，命登便殿宴飲，與之計事。虛白醉溺於階側，嗣主曰：‘真處士也。’”亦夷射姑之類。【《漢書‧張湯傳》：“郎有醉小便殿上”；《東方朔傳》：“嘗醉入殿中，小遺殿上，劾不敬。”】

〇定公四年，夫槩王曰：“半濟而後可擊也。”按《太平御覽》卷二九一引《衛公兵法》：“敵有十五形可擊”，其十四“候濟”注云：“半渡疾擊。”

〇定公八年：“擊之，與一人俱斃”；《注》云：“斃，仆也。”按哀公二年：“鄭人擊簡子中肩，斃於車中”，《注》云：“斃，踣也。”十二年：“長木之斃，無不摽也；國狗之瘈，無不噬也”，《注》云：“摽，擊也”，《正義》云：“國狗猶家狗”，皆未釋“斃”字。木“斃”亦即木“仆”，“國狗”則如《莊子‧徐無鬼》所謂“國馬”、“天下馬”，猶言良狗，與大木對，非如《國語‧楚語下》所謂“國馬”（韋注：“民馬”）。《公羊傳》僖公十年：“驪姬者，國色也”，《解詁》云：“其顏色，一國之選。”“國狗”之“國”，亦如是解。

〇定公九年，東郭書“皙幘而衣貍製”；《注》云：“製，裘也。”按哀公二十七年：“陳成子衣製”，《注》云：“製，雨衣也。”《札樸》卷二謂裘當作𧜸，艸雨衣當作Description: 𧜸4。[7]【《癸巳類稿》卷二謂：“即斗篷，亦可通言雨衣。以為裘，定非也。”】

〇定公十四年，戲陽速曰：“太子無道，使余殺其母，余不許，將戕於余。（中略）余是故許而弗為，以紓余死。諺曰：‘民保於信’，吾以信義也”；《注》云：“使義可信，不必信言。”按昭公十四年，叔向尸其弟叔魚于市，仲尼曰：“叔向古之遺直也。（中略）曰：‘義也夫！’可謂直矣！”；《注》云：“於義未安，直則有之。”一則失“信”而“義”，一則“直”而不“義”。正如《榖梁傳》僖公二十二年論宋襄公云：“言之所以為言者信也，言而不信，何以為言？信之所以為信者道也，信而不道，何以為道？道之貴者，時其行勢也。”《論語‧衛靈公》：“子曰：‘君子貞而不諒’”；孔《注》、皇、邢《疏》皆謂：“正其道耳，言不必小信。”昌黎《原道》謂：“博愛之謂仁，行而宜之之謂義。仁與義為定名，道與德為虛位。”以《左氏》兩例及《穀梁》議論觀之，則“信”與“直”皆“德”也，謂之“定名”可也；而行之有宜，有不宜焉，則“義”無定方，因事而異，謂之“虛位”亦可也。參觀《孟子‧盡心上》：“執中無權，猶執一也”，及王陽明《傳習錄》卷上闡說語；Romeo and Juliet, II. iii, Friar Lawrence: “Nor aught so good but strain’d from that fair use / Revolts from true birth, stumbling on abuse. / Virtue itself turns vice, being misapplied, / Andvice sometime’s by action dignified” (The Complete Works, ed. G.L. Kittredge, p. 1020);Hamlet, IV. 7. 115: “For goodness, growing to a plurisy, / Dies in his own too much”; Jeremy Taylor,Righteousness Evangelical: “Virtues and vices have not in all their instances a great landmark set between them, like warlike nations separate by prodigious walls, vast seas, & portentous hills; but they are oftentimes like the bounds of a parish” (The Golden Grove, ed. L.P. Smith, p. 147)。【《呂氏春秋‧當務篇》：“孔子聞之，曰：‘異哉直躬之為信也，一父而載取名焉。故直躬之信，不若無信。”】

〇哀公七年，季康子欲伐邾乃饗大夫以謀之一節中，“魯德如邾，而以眾加之可乎”兩句，杜以為孟孫語，服虔以為諸大夫語；《正義》申杜折服，云：“《傳》於異人之言，更應加‘曰’，今無‘曰’者，作《傳》略之。《論語》之文，此類多矣。雖‘魯’上無‘曰’，要言與大夫相反，不得為大夫之辭，故以為孟孫忿答大夫也。”按《史通‧內篇第二十八‧模擬》云：“《左氏》與《論語》有敍人酬對，苟非煩詞積句，但是往復唯諾而已，則連續而說，去其‘對曰’‘問曰’等字。如裴子野《宋略》云：‘李孝伯問張暢：“卿何姓”？曰：“姓張”。“張長史乎？”‘以此而擬《左氏》、《論語》，又所謂貌同而心異也。”然古書無標點號，略去‘曰’字，往往使讀者混淆彼此之語，如此《傳》是也。又如《列子‧楊朱篇》載楊朱與孟氏問對，孟氏問語多省去‘曰’字，俞曲園《諸子平議》卷十六遂誤以“若實名貧，偽名富”二句為楊朱語。白話小說中亦偶有此例，如《西遊記》八十回：“行者笑道：‘抱他來，和你同騎著馬走罷’。三藏沉吟道：‘我那裏好和他同馬？’‘他怎生得去？’三藏道：‘教八戒馱他走罷’”；“他怎生得去”分明為行者語，而省去“行者道”三字。

〇哀公十一年：“子胥使於齊，屬其子於鮑氏，為王孫氏。反役，王聞之，使賜之屬鏤以死”；《注》云：“私使人至齊屬其子，改姓為王孫，欲以辟吳禍。”按趙一清《東潛文稿》卷下《大夫出使長子家老從行說》云：“與杭二丈同觀梁辰魚所撰《浣紗記‧伍員寄子》一劇。堇浦曰：‘子識之乎？此《儀禮》所謂大夫奉使，其長子家老從。故吳季札使於齊，長子死，葬於嬴、博之間是也。子胥奉使，禮得挈子從行；迨反役而子不來，王怒其有二心也，因加之罪而殺之。杜預以為私使人至齊屬其子，非也’”云云。杭堇浦語本之《聘禮》：“君弔介為主人”；賈公彥疏：“古者賓聘，家人適子皆從行；是以延陵季子聘於齊，其子死，葬於嬴、博之間。”

【哀公十二年（定公八年）移此。】


[1]“Nerciat”原作“Nercia”。

[2]《管錐編‧左傳正義‧四七‧昭公元年（一）》引此誤作“第二回”（三聯書局2007年版，373頁）。

[3]“是謂”原作“是為”。

[4]後一“夷吾”原作“夷齊”。

[5]《管錐編‧左傳正義‧四九‧昭公五年》引此，“Strich”誤作“Stritz”（三聯書局2007年版，379頁註三）。

[6]“噬嗑”原作“噬卦”。

[7]小李山房校刊本《札樸》卷二所謂誤為“裘”字之“𧜸”，字形似與義為“艸雨衣”者不同，後者“亠”下缺一橫。手稿此處似亦據之而判為二字。《說文解字》則只有“衰”之古文“𧜸”字：“艸雨衣，秦謂之萆。从衣，象形。穌禾切。”