《容安馆札记》718-720则


七百十八


Paul Ernst,Erdachte Gespräche, “Nelson’s German Texts”. Thin & flat. Neither the severe splendour of language of Landor’sImaginary Coversationsnor the supple interplay of ideas of Plato’sDialoques.

Introduction: “Es ist nun eine unzweifelhaft richtige Erfahrung, dass alles Ideale gewinnt, wenn es in eine grössere Distanz gerückt wird; unsere Phantasie vergrössert und verschönert; dagegen die Ästhetik des Hässlichen und Gemeinen verlangt eine möglichst grosse Nähe, weil es hier auf das charakteristische Detail ankommt” (quoted fromDer Weg zur Form, 1928, S. 48). This forestalls Theophil Spoerri useful distinction between “Stil der Ferne” & “Stil der Nähe” (see第一百二十二則; cf.第四十則on Demetrius,On Style,§253-4;第四十二則on Hume,Essays, ed. Green & Grose, I, pp. 224-5). The myopic approach is not confined to realism or naturalism; aestheticism has the sameoptique intellectuelle, to borrow a phrase from the Goncourts (Journal, Éd. définitive, II, p. 233), e.g., the “myopic” style of Gautier (Lafcadio Hearn,Life & Literature, ed. J. Erskine, p. 248). Another case in point is the baroque with its frigiddescrittivismo, according to Croce, “Il Marino invece di rappresentarla copiava la realtà, particarlare, con miope osservazione, anche se con meravigliosa bravura grafica (see W. Binni,I Classici Italiani nella Storia della Critica, II, p. 77; cf. Jean Rousset,Anthologie de la poésie baroque française, I, p. 268 on Perrin’s “Le Papillon”: “Bon exemple de description ‘myope’ où l’objet est pris sous la loupe, cette vision myope est un caractère souvent reconnu par les historiens recentes à une certaine poésie italienne et européenne, au 17esiècle”). For Swift’s “telescopic” & “microscopic” tricks in theGulliver’s Travels, see Marjorie Nicolson,Science & Imagination, pp. 194-7[1]; his description of anatomicaldetalis as though seen under a magnifying-glass (e.g. a Brobdingnagian woman suckling her child, the Brobdingnagian beggars, the skin of the Brobdingnagian maids of honour) belongs to “die Kunst des Hässlichen.” Ernst was badly mauled by Fr. Engels — a fact not mentioned in the Introduction or histories of German literarture.

“Einführung”: “Die Komik ist die Betrachtungsweise des Weisen; man kann dieselben Dinge aber, die man komisch betrachtet, auch tragisch aufassen: dann kommt man zur derBetrachtungsweise des Frommen” (S. 4). A much less pointed way of putting what Horace Walpole said in his letter to the Countess of Upper Ossory in Aug. 16, 1776: “This world is a comedy to those that think, a tragedy to those that feel.” Cf. Santayana,The Sense of Beauty, pp. 222, 224, quoted in第五十五則. Schiller had also an inkling of this fact; hence he wrote in his famous essay on naïve & sentimental poetry: “Der Komiker muss sich vor dem Pathos hüten, und immer den Verstand unterhalten” (Sämtl. Werk., Säkular-Ausgabe, XII, S. 198). Cf. Stuart M. Tave,The Amiable Humorist, pp. 191 f. pp. 233 ff. quoting Sir Henry Wotton, Jean Paul & others.

“Der Dichter und das Erlebnis”: “...aber da man nie ein Erlebnis in seiner törichten Wirklichkeit darstellen kann, so bedeutet das Einzelne, welches die Nächste Veranlassung der Dichtung war, in den meisten Fällensehr sehr wenig“ (S. 8). In other words, we must not, as Fr. Schlegel puts it, read lyrical poetry as if it were a narrative (Literary Notebooks, ed. Hans Eichner, p. 145, §1395: “Offenbar lesen wir oft einen lyrischen Dichter wie einen Roman; so oft man lyrische Gedichte vorzüglich auf die Individualität des Dichters bezieht, betrachtet man sie romantisch”). Cf. Croce’s trenchant criticism of “interpretazione storicistica” which “dimentica che quei concetti e sentimenti e tutta la realtà di cui facevano parte, sono stati nella poesia trasfigurati e hanno perduto l’impronta storica e unilaterale per ricevere impronta umana e onnilaterale” (La Poesia, 5aed., p. 86; cf. Croce,Filosofia, Poesia, Storia, pp. 788 on Shakespeare: “Persona pratica e persona poetica”;Estetica, 10aed., pp. 59-60 on “lo stile è l’uomo”; Mallarmé’s letter to Eugène Lefébure: “... je crois qu’on peut avoir un tempérament humain très distinct du tempérament littéraire”— R. Wellek,A History of Modern Criticism, III, 640 & L. Russo,Critica letteraria contemporanea, 3aed., I, p. 104; T.S. Eliot on poetry as “not the ex-pression of personality, but an escape from personality” —The Sacred Wood, p. 58;F. Heinemann, ed.,Die Philosophie im XX Jahrhundert, S. 476: “Wenn einst ein Professor sein Kolleg mit dem freudigen Ausruf begann: ‘Ich habe die Dame von Heines Gedicht Nr. 100 entdeckt!’, so vergass er, dass Heine selbst an Immermann schrieb: ‘Nur etwas kann mich auf schmerzlichste berühren, wenn man den Geist meiner Dichtung aus der Geschichte des Verfassers erklären will. Wie wenig oft das äussere Gerüst unsere Geschichte mit unsere wirklichen inneren Geschichte zusammenpasste! Bei mir wenigstens Passte es nie!’ DasÄsthetische stellt eine besondere Form des menschlichen Erfahrens dar” usw.; I.A. Richards: “I have a hope that in time this amalgam of the gossip column & whodunit would become a less dominant ingredient in criticism. Poetry is so much more than a source for low-down on the lives of poets” in Thomas A. Sebeok, ed.Style in Language, p. 20; J. Delay,La Jeunesse d’André Gide. I, p. 26: “Aucun [héros dans les romans] n’est tout à fait lui-même, mais chacun est une émanation de lui-même; il ne ressemble pas à son créateur tel qu’il est, mais tel qu’il aurait pu être, tel qu’il fut, tel qu’il sera peut-être, tel qu’il aurait été ou qu’il serait si...”; L. Pareysón,Estetica, 2aed., p. 84: “Pretendere di comprendere l’opera muovendo dalla biografia ha senso solo se prima si è illuminata la biografia con la opere”; Peter L. Thorslev, Jr.,The Byronic Hero, p. 131: “The Byron of this period was no solitary, for instance, as Harold most certainly is; Byron was always the most social of poets... Perhaps the distinction between the poetic & real personalities is nowhere more evident than in the matter of a sense of humor or a capacity for irony. It is this capacity which Harold noticeably lacks” etc., see end of volume【見本冊末】; cf.第八十六則; R. Wellek & A. Warren,Theory of Literature, “Peregrine Books”, pp. 76-7);又本冊末[2]【補第七百十八則論“Persona pratica e persona poetica”: Marcel Proust: “La Méthode de Sainte-Beuve”: “L’oeuvre de Sainte-Beuve n’est pas une oeuvre profonde” (Contre Sainte-Beuve, p. 136); “Il ne faisait pas de démarcation entre l’occupation littéraire, où, dans la solitude, faisant taire ces paroles, qui sont aux autres autant qu’à nous, et avec lesquelles, même seuls, nous jugeons les choses sans être nous-mêmes, nous nous remettons face à face avec nous-mêmes, nous tâchons d’entendre, et de rendre, le son vrai de notre coeur, et non la conversation!” (p. 140); “Il inaugurera cette fameuse méthode... qui consiste à interroger avidement pour comprendre un poète, un écrivain, ceux qui l’ont connu, qui le fréquentaient, qui pourront nous dire comment il se comportait sur l’article femmes, etc., c’est-à-dire précisément sur tous les points où le moi véritable du poète n’est pas en jeu” (p. 143). Cf. Laurence Lerner,The Truest Poetry, pp. 83-4; Robert Weimann,“New Criticism” und die Entwicklung burgerlicher Literaturwissenschaft, S. 66-8 on “Biographiefeindschaft”;W. Kayser,Das sprachliche Kunstwerk, 4teAuf., S. 287-8 on the untenable suppositions, namely “dass an dem Schaffensaktdie ganze Persönlichkeit des Dichters beteiligt sei” & “dassnurdie Persönlichkeit des Dichters an dem Schaffensakt beteiligt sei”: “Die Crocesche Mahnung, nicht die ‘poetica personalità’ mit dem Individuum zu identifizieren, scheint uns sehr beherzigenswert”; “... Die wahren Empfindungen nicht, sondern die angenommenen machen den Dichter” (Briefe von den Herren Gleim und Jacobi, 1768, S. 249, quoted in A. Auger,Deutsche Rokoko-Dichtung, 1963, S. 8)】; H.F. Cherniss’s fine essay “Me ex versiculis meis parum pudicum” (in J.P. Sullivan,Critical Essays on Roman Literature, I, pp. 15 ff.). The gibe, “diesen Mangel nennt er [die Spiessbürger] dann wissenschaftlichens Sinn” (S. 8), however, has its obverse. Whereas philistine historicists call by the name of science their lack of artistic sense, dilettante aesthetes call by the name of taste their want of scientific discipline & solid scholarship.

“Die Macht”: “Meiner [Homer’s] Blindheit hat mir nichts genommen, dann ich habe alle gesehen, das ich sehen konnte, und habe alles in meinen Gedächtnis aufbewahrt; da ruht es nun, gereinigt von allem Zufälligen und Störenden, undverschönt durch meine Gedanken” (S. 14). Cf. Oliver Elton: “There is no artist like memory, which Blake falsely opposed to the imagination. In a poet like Wordsworth they are nearlythe same faculty. The imagination of such a poet is his memory acting truthfully, that is, throwing off the dross of unmeaning fact, controlling & using the power of forgetfulness properly, shaping into beautiful form what it retains” (A Survey of Eng. Lit., 1780-1850, II, pp. 55-6). There is more truth than is generally thought in the Greek myth that Mnemosyne is the mother of the Muses (cf.第八十八則onLyra Graeca, I, p. 115, Alcman, §124). Neither Bergson with his distinction between “la mémoire-habitude” & “la mémoire spontanée” nor Proust with his between “la mémoire volontaire” & “la mémoire involontaire” (cf. R. Arbour,Henri Bergson & les Lettres francaises, pp. 358-9) seems to have noticed this aspect of memory in general. Cf.第四十則where Hegel & Schopenhauer are quoted.

“Die Kunstfigur und die Maske”: “Ich [Sophocles’s Oedipus] sehe dich [Kleist’s Penthesilea] immer nur vor vorn nur dem Antlitz und nicht deinen Rücken.... Du bist einer jener Geister, die nur eine Vorderseite haben und keine Rückseite, die hohl sind wie eine Maske... durch die ein anderer spricht” (S. 35-6). Cf. E.M. Forster on “flat characters”: “At any moment, we may look at MrPickwick edgeways & find him no thicker than a gramophone record.... All Wells’ characters are as flat as a photograph” (Aspects of the Novel, pp. 109-110). The simile is almost identical, though the drift is different. Ernst’s “imaginary conversation” was written somewhere about 1915, & Forster’s lectures were delivered in 1927. I remember a passage in Alice Meynell’sPoints of Controversywhich also anticipates Forster’s label for Dickens’s characters (“Dickens as a Man of Letters”: “The proper counsel for a reader of Dickens... should be ‘Do not insist on seeing the immortal figures of comedy “in the round”. You are to be satisfied with their face value, the face of two dimensions...’” —English Critical Essays, 20thCent., “The World’s Classics”, p. 44). Cf. Nietzsche,Menschliches, Allzumenschliches, IterBd., §405 on some women as “reine Masker” (Werke, K. Schlechta, I, 651).

“Das Gebet”: “Wenn Gott nach seinem weisen Absichten die Welt leitet, wie kann es dann möglich sein, dass er durch das Gebet eines Menschen sich bestimmen lässt, etwas an diesen Absichten zu ändern?... Wir müssen bedenken, dass alle Dinge dieser Welt, um welche wir bitten, miteinander verknüpft sind, und wenn der eine um gutes Wetter betet, damit er sein Heu einfahren kann, so betet der andrer um Regen, damit seine Rüben wachsen. Wir denken im Beten immer nur an uns, Gott aber der alle Gebete hört, kann ja gar nicht an einen denken” (S. 37). Thus God pursues the strategy of “salutary neglect” & let things take their own course; conflicting claims upon his mercy & justice reduce him to inaction just as conflicting desires do Buridan’s ass. This view is really far more impious than the Lucretian theory of the God’s sublime unconcern over human affairs & their unruffled tranquility (De Rerum Natura, II, 644-51; III, 18-22). Cf. Hans Sach’s humorous poem “Sankt Petermit der Geiss” in which St. Peter who has criticised God’sRegimentof theErdreich, ruled in his instead for a day & become utterly exhaustedverdurstet,kraftlos,müd und mattin conscientiously protecting an old woman’s goat and “der Herr sah Petrum an und lacht’” (The Oxford Book of German Verse, 2nded., pp. 15 ff.); cf. the pious falsehood in Vincenzo da Filicaia’s “La Providenza”: “Qual madre i figli con pietoso affetto” ecc. (St. John Lucas,The Oxford Book of Italian Verse, p. 317) for a “Providenza alta, infinita veglia” which “e tutti ascolta, e porge a tutti aita”, & which “o niega sol, perchè a pregare ne invita, / o negar finge, e nel negar concede”; N. Kazantzakis,The Last Temptation, tr. P. A. Bien, p. 81: “The fish screams, Don’t blind me, Lord; don’t let me enter the nets! The fisherman screams, Blind the fish, Lord; make him enter the nets! Which one is God supposed to listen to? Sometimes he listens to the fish, sometimes to the fisherman”; p. 132: “They [the ants] had stolen it [the grain] from the plain, right out of the mouths ofmen, & were transporting it now to their anthill, all the while praising God the Great Ant, who, ever solicitous for his Chosen People the ants, sent floods to the plain at precisely the right moment”【《紅樓夢》二十五回寶釵笑道：“我笑如來佛比人還忙，又要度化眾生，又要保佑人家的病痛，又要管人家的婚姻”】. See also第一百七十九則.【Stanislaus Joyce,My Brother’s Keeper, p. 97: “If it is true that sin offends God so much, considering the amount of sin that iscommitted per minute per square mile, He must be in a constant state of divine apoplexy quite inconsistent with celestial bliss.”】【Richard Burton on God: “As the woman told Alexander, if he be not at leisure to hear causes, & redress them, why doth he reign?” (Anatomy of Melancholy, Sect. IV, Mem. II, Subs. I, Everyman’s Lib., vol. III, p. 38).】

“Das selige Leben”: “Ein Mann liegt unter einer Eiche und macht eine Bemerkung über die Unvernunft des Schöpfers, dass er an einem so grossen Baum eine so kleine Frucht wachsen lasse, indessen eine Frucht wie der Kürbis etwa an einer ganz schwachen Pflanze hänger. Da fällt ihm eine Eichel auf die Nase, und indem er nun die weisheit desSchöpfers einsieht, kniet er nieder zu einem Dankgebet dass nicht Kürbisse auf den Eichen wachsen die einem die Nase breit quetschen Würden, wenn sie darauf fielen” (S. 67). Cf. the Italian adage “Per beato ch’ elle non furon pesche!” on the occasion when the pages of the court of Tuscany pelted the peasants with the figs which they had brought instead of the usual tribute of peaches.New Statesman, 6 Nov. 1964, p. 713, “Week-end Competition”: “A bird flying out of the shrubbery, let fall its dropping on the Doctor’s head. (His wig he had removed for coolness.) Johnson exclaimed loudly & angrily, ‘Pah! Curse that shitten fowl!’ adding immediately, with a smile, ‘Praise Heaven, Bozzy, that cows don’t fly!’”

“Der Ersatz”: “Sie leben nicht der Wirklichkeit, sie leben nur immer in Ihren Ideen... Der Coffein ist nur in der Idee, in der Wirklichkeit is der Kaffe-Ersatz. Der König ist nur in der Idee, in Wirklichkeit ist er ein König-Ersatz” usw. (p. 72). Cf. the bitter passage beginning with “Ersatz, they call it. They were making sausages out of fish” etc. in George Orwell’sComing Up for Air(Secker & Warburg, 1959), p. 27. Cf. Aristophanes,The Peace, 207 f. (Hermes). “Loeb”, p. 21.


七百十九


同人撰《文學史》稿，索予刪訂，因復取郭元釪《全金詩》翻一過，殊未完善。如宇文虛中三律，見之《北窗炙輠》者，卷四即未收；《宋文憲公全集》卷四十《哀志士辭》，讚《中州集》所傳雷希顏、辛敬之等五人者，亦未附錄。可以類推矣。【郭字于宮，有《一鶴庵詩》五卷，能屬詞運事而挽強用長，不失作手，可惋在碎粘不渾灝耳。卷二《昇天行》實《演雅》之變體，尤俶詭可喜。】

〇卷三《中州集》（卷九小傳引）載張檝《陝州詩》云：“駭浪奔生馬，荒山卧病駝。”按北地風物，逼肖李彌遜《蝶戀花新晴》：“溪上羣山，戢戢分駝背”（《全宋詞》卷一百三）。俞恪士《觚庵詩存》卷三《平番道中》云：“山如病馬呑殘血，人似寒鴉戀夕陽”；許際唐《疑盦詩》丁卷《由蘭州赴京師途中雜詩‧之四》云：“古道修如蛇，枯楊禿如拳。晚山如橐駝，坐臥夕陽邊”，亦庶幾不讓。《嚴海珊詩鈔》卷四《太行》云：“掉尾為龍翻碣石，連羣如馬勒中條”，則意匪狀物，而以聲情氣概擅勝者。劉改之《龍洲道人詩集》卷三《九日鄂渚豋高楚觀》云：“一山如龍來，起伏力不勝。老夫跨其脊，半空欲飛騰”；張弼《題畫》云：“大山如龍欲飛去，小山盤盤如虎踞”；袁凱《王叔明畫雲山圖》：“初為亂石勢已大，橐駝連拳馬牛卧”（《海叟詩集》卷二），方之黯淡矣！【《永樂大典》卷一一九五一“頂”字引馮時行《留題雲頂》云：“山如虬龍來，渴飲金淵水。水竭欲飛去，驤首振鱗尾。壯哉老頭陀，奮迅咄使止。左手攬其角，右手持其耳。壓以大蘭若，宛轉不得起。”】【D’Annunzio,Le vergini delle rocce: “Colline fulve e gibbose come i cammelli del deserto” (D. Provenzal,Dizionario delle immagini, p. 205);La città morta: “Le montagne laggiù non vi dànno imagine d’una mandra di enormi onagri, con quei dorsi aspri che s’accavallano?” (p. 485).】

〇卷六《中州集》載蔡松年《樂府自序》云：“王夷甫神情高秀，少無宦情，使其雅詠玄虛，超然終身，何必減嵇、阮輩。而當衰世頹俗、力不能爲之時，不能遠引高蹈。顛危之禍，卒與晉俱，為千古名士之恨。”按《南齊書》卷三十二禇炫論從兄淵曰：“使作中書郎而死，當是一名士邪！”【《晉書‧殷浩傳》桓溫謂郗超曰：“浩有德有言，向使作令僕，足以儀刑百揆，朝廷用違其才耳。”】《鄭板橋詩鈔‧南朝》云：“昔人謂陳後主、隋煬帝作翰林，自是當家本色。燮亦謂杜牧之、溫飛卿為天子，亦足破國亡身。乃有幸而為才人，不幸而有天位者，其遇不遇，不在尋常眼孔中也：舞榭歌樓蕩子家，騷人落拓借奢遮。如何冕藻山龍客，苦戀溫柔旖旎花！紅豆有情傳夢寐，青春無賴鬪烟霞。風流不是君王派，請入鷄林謝翠華”，正可參觀。郭𠐺伽《南唐雜詠》云：“我思姊妹最神傷，予季子歸來更斷腸。作個才人真絕代，可憐薄命作君王”[3]，《隨園詩話補遺》卷三稱引。趙秋舲《金陵雜詩》云：“璧月姮娥鏡殿光，六宮學士女兒妝。南朝才子都無福，不作詞臣作帝皇”，《兩般秋雨盦隨筆》卷二稱引之，亦此意。又劉龻《風人詩話》引閻古古《迷樓》詩云：“造物何苦愚才人，乃使公子為天子”，而論之曰：“然魏文帝、唐太宗未嘗非公子也。”實則古古命意，正同鄭、郭、趙耳。

〇卷六馬定國《過李湘》云：“數樹髙槐散乳鴉，時於缺處見黃花。涼風不斷如流水，相對胡床坐日斜。”按第三句新隽。卷九趙秉文《寄裕之》云：“樹頭風瀉無窮水，天末雲移不定山”；卷十四趙秉文《夏日》云：“虛簷一道風如水，展盡牀頭幾葉書”，皆本馬語而加鍊。【姚合《和膳部李郎中秋夕》：“浙浙復修修，涼風似水流”；王昌齡《秋興》：“日暮西北堂，涼風洗脩木。”】

〇卷八黨懷英《村齋遣事》云：“烘齋睥睨音語粗，諷誦誰敢忘須臾。萬中有一差錙銖，吚啞坐使為呻呼。”[4]按《賓退錄》卷六謂：“世傳俚語謂假儒不識字者，以《論語》授徒，讀‘郁郁乎文哉’為‘都都平丈我’。曹組元寵《題陳坦畫村敎學詩》云：‘此老方捫蝨，眾雛亦附火。想見文字間，都都平丈我。’”與此各極其妙。又按劉將孫《養吾齋集》卷五《寄牕選授教導》云：“居多平丈我”，自注：“放翁詩‘都都平丈我’云云”，蓋誤憶也。

〇卷九趙秉文《暮歸》云：“貪看孤鳥入重雲，不覺青林雨氣昏。行過斷橋沙路黑，忽從電影得前村”；《雨晴》云：“一抹平林媚夕暉，山烟漠漠燕飛飛。倚闌遥認天邊電，何處行人帶雨歸”；卷十二《秋雨》云：“天邊認遙電，雲際尚殘陽”；卷十四《宿朱家寺》云：“撤幕風來遠更清，牕閒野曠見雲生。夜深古殿無燈燭，畫壁時因掣電明。”按《養一齋詩話》卷八謂：“夢得‘輕電閃紅綃’，東坡‘電光時掣紫金蛇’均非隽句，惟崔曙‘嶺外飛電明，夜來前山雨’超妙不可及。後則趙閒閒‘行過斷橋沙路黑’，‘夜深古殿無燈燭’云云，而未道閒閒他詠電句也。司空曙《雨夜見投之作》：“燈外初行電，城隅偶隱雷”；顧非熊《夏夜漢渚歸舟即事》：“雨遙明電影”；許渾《早秋韶陽夜雨》：“陰雲迎雨枕先潤，夜電引雷窗暫明”；《瀛奎律髓》載鄧忠臣《邯鄲道中夜行阻風》：“問津厖吠處，覓路霓光中”，亦不惡。

〇卷十三趙秉文《除夜》云：“龍鍾三十九年春，諱說新年似諱貧。”按十年前教授清華讀《全金詩》至此首，批曰：“余明年四十三矣，諷之感不絕心。”今年五十二，更何以堪！

〇卷十三趙秉文《登天壽閣》七律、卷十四《和楊尚書之美韻》七絕四首其尤也［皆學山谷］[5]。北人拾江西唾，亦一證也。他如卷首上密國公璹《黄華畫古柏》：“意足不求顏色似，荔支風味配江瑶”，用簡齋《和張規臣水墨梅》之“意足不求顏色似，前身相馬九方臯”；《老境》云：“不知何處雨，徑作夜來涼”，用徐師川之“不知何處雨，已覺此間涼”[6]（見《獨醒雜志》卷十）；卷十五劉仲尹《墨梅》十首、《梅影》一首，《滹南詩話》（《遺老集》卷四十）譏為“誦之不知為花，況知為梅”者，即仿簡齋《和張規臣水墨梅》之“粲粲江南萬玉妃”一首；卷十七劉迎《題梁忠信平遠山水》云：“烏靴席帽動千里”，用山谷《六月十七日晝寢》之“紅塵席帽烏靴裹”；《清明前十日作》云：“雨餘天氣動朝寒，寒食都來數日間”，用晁沖之《戲留次褒三十三弟》之“寒食今無數日間”；卷四十三元格遺山父《春雪》云：“寒留整整斜斜態，暖入融融洩洩陰”，用山谷《詠雪奉呈廣平公》之“夜聽疏疏還密密，曉看整整復斜斜”【《遺山詩集》卷一《贈答劉御史雲卿》第一首：“濂溪無北流，此道日西沉”；第三首：“開雲揭日月，不獨程張儔。聖途同一歸，論功果誰優？九原如可作，吾欲起韓歐”；《文集》卷三十八《［張］良佐鏡銘》：“讀新安朱氏小學，以為治心之要”；《皇極道院銘》：“趙君巳入全眞道，而能以服膺儒教為業，發源《語》、《孟》，漸於伊洛之學”】；卷十九王若虛下引《歸潛志》卷八記雷希顏“論文尚簡古，全法退之；詩亦喜韓，兼好黃魯直新巧”；卷二十劉從益《次韻答劉少宣》【《歸潛志》卷八：“先子與劉少宣唱和村字韻”】云：“光生杜曲今千丈，派出江西本一源”，皆可補《談藝錄》第一八四至五頁[7]。又按閒閒《和楊尚書之美韻》云：“河南夫子兩程子，要與洙泗繼後塵”；又云：“文公至正本無我，吾道初如日月明”；卷二十一《中州集》：“周昂從子嗣明，文字不及叔而理性過之，嘗謂：‘學不至邵康節、程伊川，非儒者也’”；卷三十六《歸潛志》卷三：“王鬱自撰《王子小傳》云：‘其論經學，以為宋儒見解最高。故嘗欲為文取韓、柳之詞，程、張之理，合而為一，方盡天下之妙。’即此三則，可見汪鈍翁所謂“程學行於南，蘇學行於北”之非盡然矣，《三魚堂日記》乃為其所惑！【蘇天爵《安熙行狀》云：“國初有傳朱氏《四書集註》至北方者，滹南王公雅以辨博自負，為說非之”云云，言頗失實，參觀《四庫總目》卷三十六《四書辨疑》、卷一百六十六《滹南遺老集》】

〇卷十三趙秉文《訪天寧周老》：“覽鏡年年非復我，照溪處處得逢渠。”下句出《五燈會元》卷十二洞山良价偈。

〇卷十六李純甫。按卷二十引《歸潛志》（卷八）載屏山《詠定磁瓶》云：“輕浮妾玻璃，頑鈍奴琥珀”，應補入此。又附錄耶律楚材《屏山居士金剛經別解序》，實則《湛然居士集》卷十三尚有《楞嚴外解序》（《金剛經別解序》亦見此卷），卷十四尚有《屏山居士鳴道集序》，皆可附錄。卷十三《糠孽教民十無益論》引屏山《序輔教編》云：“儒者嘗為佛者害，佛者未嘗為儒者害”，尤吉光之片羽也。《湛然集》卷一《和南質張敏之學士見贈》第四云：“大覺空生一漚起，悟斯獨有屏山李。”所作篇什，撏撦宗門語錄公案，連篇累牘，亦似學屏山之《天游齋》及《雜詩六首》[8]。然屏山鑄語妥貼，彷彿宋之林肅翁，晉卿則粗率矣。”。《鮚埼亭集》卷三十八《雪庭西舍記跋》：“屏山援儒入釋，推釋附儒。近見其為《雪庭西舍記》石本，猶此說也。其引《致堂讀史管見》，以為致堂《崇正辨》之作，滿紙罵破戒之說，而實未嘗不心折於老、佛。嘻！屏山佞佛已耳，亦何用取古人而周內之！”猶志磐《佛祖統紀通例》稱“韓之立言，皆陽擠陰助之意也”。《堅瓠九集》卷一引董遐周論子瞻前後身，戲為語曰：“大蘇死去忙不徹，三教九流都扯拽。”《玉堂嘉話》云：“李屏山《釋迦贊》蓋出王勃《成道記》，而約為韻語文”（《全唐文記事》卷四十七）。【《歸潛志》卷一載屏山《重修面壁庵記》。】

〇卷二十劉從益《次韻答劉少宣》云：“楊劉變體號西崑，竊笑登壇子美村。大抵俗儒無正眼，唯應後世有公言。光生杜曲今千丈，派出江西本一源。此道凌遲嗟久矣，不才安敢擅專門。”按參觀卷二十二《中州集》載李屏山撰《劉汲西巖集序》云：“李義山喜用僻事、下奇字，晚唐人多效之，號‘西崑體’，殊無典雅渾厚之氣，反詈杜少陵為村夫子。”雲卿詩謂“楊、劉”，甚是[9]。屏山《序》謂“義山”、“晚唐”，遂開遺山《論詩絕句》所謂“詩家總愛西崑好”之誤矣。

〇卷二十一周昂《北行即事》第一首云：“聞道崑崙北，風塵避渥洼。至今悲漢節，不合度流沙”[10]；又《翠屏口》第二首云：“玉帳初鳴鼓，金鞍半偃弓。傷心看寒水，對面隔華風。山去何時斷，雲來本自通。不須驚異域，曾在版圖中。”金人對蒙古，固可自稱“漢節”、“華風”矣。參觀陳襄《古靈集‧登雄州南門偶書呈知府張皇城》云：“渔舟掩映江南浦”，自注：“雄州人謂塞北‘江南’。”【《中州集》記周昂語：“文章工於外而拙於內者，可以驚四筵而不可以適獨坐。”Cf. Henry Taylor: “A poet does not deserve the name who would not rather be read a thousand times by one man, than a single time by a thousand” (quoted in Bagehot, “Mr. Clough’s Poems”,Literary Studies, ed. R.H. Hutton, II, 277); Paul Valéry à Paul Souday, 16 oct. 1921: “... mais j’aime mieux être lu plusieurs fois par un seul que de l’être une seule fois par plusieurs.”】【《中州集》卷四記周德卿云：“文章工於外而拙於內者，可以驚四筵而不……”[11]】

〇金人詩亦有學晚唐者，蓋師法吳融、杜牧等，非南宋江湖派所謂晚唐乃指姚、賈也。卷二十二之朱自牧、劉彧、卷二十三之邊元鼎[12]、卷二十四之劉昂（《中州集》言其“作詩得晚唐體”）、卷三十三之劉勳、卷三十五之侯冊[13]（《歸潛志》言其“喜效西崑體”）、卷三十六之王鬱、卷四十之趙晦、卷四十一之邢安國皆是也。劉彧、趙晦皆類西崑，朱自牧似唐彥謙，邊元鼎似韓偓[14]，王鬱似李賀。

〇卷二十三趙秉文《題任南麓詢書後》云：“‘岱宗夫如何？齊魯青未了’，‘夫如何’三字幾不成語，然非三字無以成下句有數百里之氣象。若上句俱雄麗，則一李長吉耳。此前人論詩也。”按周暉《金陵瑣事》卷下謂：“觳齋主人《獨鑒錄》云：‘論詩貴美惡不相掩，如“岱宗夫如何？”“夫如何”三語，頭巾氣甚矣！註者反目為跌蕩。’段虎臣曰：‘“夫”當是“大”字之誤。下云“青未了”，正見其“大”也。’黃生《杜詩說》卷十一取其說。

〇卷二十五許安仁《游泰安竹林》：“客來總說游山好，不道山僧却厭山”；卷四十三元格《瓶形嶺早發》：“海雲蕭瑟雪花乾，人在羊腸百八盤。閒客不知名利苦，見時應作畫中看。”一居一行，皆局外人不知局中人也。

〇卷三十三王革：“赤心遭白眼，笑面得嗔拳。”按宋高承《事物紀原》卷九：“江淮之俗，每作諸戲，必先設嗔拳笑面”；《五燈會元》卷十五雲臺省因禪師[15]：“嗔拳不打笑面”；《水滸》二十七回：“自古嗔拳輸笑面”；《金瓶梅》七十二回：“常言嗔拳不打笑面”；九十六回：“自古嗔拳不打笑面”；《何典》第七回：“嗔拳不打笑面。”

〇卷三十八石抹世勣《紙鳶》云：“果物戲人人戲物，為風乘我我乘風？”按東坡《仇池筆記》卷上又《志林》卷三“高麗”條記陳敦云：“人言弄猢猻，不知為猢猻所弄！”《七修類稿》卷二十二稱與“同時黃諷《題齊物堂》云：‘果蝶夢周周夢蝶，為風乘我我乘風’，閉門造車，出門合轍。”屠隆《鴻苞集》卷四十五《銷夏言‧下》云：“妙哉譚景升之言‘稚子弄影，不知為影所弄；狂夫侮像，不知為像所侮’”（按見《化書‧道化篇第一》）；又“妙哉蘇端明之言‘子不磨墨，墨將磨子’”；馮夢龍《古今談概》卷二十二云：“‘稚子弄影，不知為影所弄。’然則弄人即自弄耳”；李世熊《寒支初集》卷二《弄臣傳序》：“故曰：童子弄影，不知為影所弄。……人主弄臣，又豈知為臣所弄乎哉”；孫子瀟《天真閣集》卷十三《鏡花水月題詞》第一首：“蝶夢莊耶莊夢蝶，魚知我否我知魚”（《外集》卷二《秋懷》同，易“莊”字為“人”字）；醒醉生《莊諧選錄》卷四：“淮安某君吸雅片，制藝云：‘吸雅片者，為雅片所吸也。’”Montaigne,Essais, II. xii: “Quand je me joue à ma chatte, qui sçait si elle passe son temps de moy plus que je ne fois d’elle?” (Pléiade, p. 430); G. Keller,Der grüne Heinrich, Bd. I, Kap. 8: “Alle aber hielt der kluge Marder zum besten und schien viel eher mit uns zu spielen als wir mit ihm.”

〇卷四十一王利賓，《中州集》云：“惜登時不謄寫，今忘之矣。”按《全梁文》卷四十三任昉《奏彈劉整》云：“茍奴登時欲捉取”；《王度古鏡記》云：“度登時為匣鏡”（《太平廣記》卷二百三十）；《太平廣記》卷十《劉根》（《神仙傳》）：“妻登時死”；卷五十七《太真夫人》（《神仙傳》）：“登時而愈”；卷七十二《張山人》（《原化記》）：“登時却回”；《三國志‧吳書‧孫破虜討逆傳》裴注引《吳錄》：“貢登時出其母”；《賀全呂周鍾離傳》裴注引《會稽典錄》：“登皆首服”；武平一《徐氏法書記》云：“諸人隨事答為上者，登時去牙軸紫褾”（《全唐文》卷二百六十八）。漢人已有此語。《詩‧周頌‧小毖》“肇允彼桃蟲，拚飛維鳥”，《鄭箋》云：“如鷦鳥之小，不登誅之，後反叛而作亂，猶鷦之翻飛為大鳥也”；《正義》云：“王意以管、蔡流言為小罪，恨不登時誅之”；又云：“今悔于不登時誅之者。”《通俗編》卷三衹引《魏志‧管輅傳注》、《北史‧祖珽傳》、《舊唐書‧張柬之傳》、王子年《拾遺記》、《抱朴子‧自序篇》、《鹽鐵論》、《焦仲卿妻詩》；黃生《義府》卷下云：“陶貞白《冥通記》：‘登向姨母道如此。’‘登’，登時也，言當時也。薛用弱《集異記》：‘登令召至’，又‘登言於醫。’”未引《詩》注疏，何也？【《四庫提要》卷一一九、卷一二六皆引《孔雀東南飛》之“登即相和許”[16]，以補《義府》、《言鯖》之缺，亦為陋矣。】

〇卷四十二郝天挺，《中州集》云：“先生工於詩，時命好問屬和，或言：‘令之子欲就科舉，詩非所急，將無徒費日力耶？’”按《歸潛志》卷八云：“金朝取士，止以詞賦為重，故士人往往不暇讀書為他文。嘗聞先進故老見子弟讀蘇、黃詩，輒怒斥，故學者止工於律、賦，問之他文則懵然不知。間有登第後始讀書為文者，諸名士是也。”王昶輯《陳忠裕全集》姚希孟《序》云：“今則以帖括生涯，浸漬於老生之宿唾。其好為詩文者，猶是夙生結習未忘，竊其塾師肄習之餘，以代紙鳶棘猴之戲。否則謝去訓詁，乃從事焉。如閨中之秀，既操井臼，始習粉朱，風華韶令，半銷亡矣。故曰暮氣也。”吳喬《答萬季野詩問》云：“明代功名富貴在時文。全段精神，俱在時文用盡，詩其暮氣為之耳。”《儒林外史》第十回魯編修論楊執中云：“他若果有學問，為甚麼不中了去？只做這兩句詩，當得甚麼？”第十一回魯小姐把“人家送來的詩詞歌賦，正眼兒也不看他”，此物此志也。參觀第七百二則。【《紅樓夢》第八十一回賈代儒云：“詩詞一道，不是學不得的，只要發達了以後，再學不遲呢。”】

〇卷四十二《中州集‧辛愿傳》。按此篇與卷四十三《中州集‧李汾傳》，波瀾意度，最為牧齋《列朝詩集小傳》所摹追。《傳》云：“明日道路中，又當與老飢相抗去矣！”按《湛然居士文集》卷四《謝馬乳》第二首云：“頓解老飢能飽滿，偏消煩渴變清涼。”又按陳玉田《黃嬭餘話》卷七云：“辛愿《亂後還家》詩：‘棠梨妥雪沾新雨，楊柳飃棉颺晚風。’‘妥’，墮也。少陵《重過何氏》詩：‘花妥鶯稍蝶。’《三山老人語錄》云：‘西北方言以“墮”為“妥”。’”

〇卷四十四李俊民《宿村舍》第三首：“見說酒兵常日備，未知詩債幾時還。”按上句用陳暄《與兄子秀書》：“江諮議有言：‘酒猶兵也。兵可千日而不用，不可一日而不備；酒可千日而不飲，不可一飲而不醉’”（《全陳文》卷十六），非關韓偓《殘春旅舍》：“禪伏詩魔歸靜域，酒衝愁陣出奇兵。”

【《永樂大典》卷三千五百七十九“村”字引金趙渢詩《秦村道中》：“山路縈紆信馬行，嫩寒天氣逼清明。桃花都被風吹却，楊柳似將煙染成。山好只供仁者樂，酒醇優入聖之清。武陵猶是逃秦網，何似山家樂太平。”按參觀《眉山唐先生文集》卷一《湖上》：“佳月明作哲，好風聖之清”[17]；又第四百三十八則論《南宋羣賢小集》第四集《皇荂曲‧村居》。】

【《藏一話腴》藏金人李國棟詩：“東金西木兩睽違，由此生男不足依”，自注：“《珞錄子》曰：‘東金西木，定生五逆之男。’僕命庚申日甲申時，政為此耳。”】


七百二十


雜書：

張謙宜《絸齋詩談》卷一云：“虎邱山下茶館，江寧城裏古器鋪，乾淨無點塵，陸離光可奪目，此正是俗處”云云，其言甚善。尚有等而下之者：Guido Gozzano: “L’amica di nonna Speranza”: “Loreto impagliato ed il busto d’Alfieri, di Napoleone, / i fiori in cornice (le buone cose di pessimo gusto!)” (F. Giannessi,Tradizione letteraria e invenzione lirica nella poesia italiana del novecento, p. 200引)。皆《儒林外史》第二十九回杜慎卿所謂“小弟看來，覺得雅的這樣俗”者。後者易知，前者非眼光出牛背上者不辦。《同人集》卷三杜于皇《與汪秋澗》云：“僕向謂詩、文、書、畫之壞，至‘俗氣’二字止矣！無以復加矣！今始知有甚於此者，‘時氣’也。（中略）近日江、閔新窯摹仿宣窯、成窯、嘉窯款識，燒出瓷器非不標致清雅，而其一種令人厭薄處，都是不可解。若是真正舊窯，雖復款識稍俗，亦自可耐。此非‘時氣’又甚於‘俗氣’之一證乎？”可參觀。【Wm. Rothenstein,Men & Memories, I: “Steer has the best bad taste I know.”】【《醒世姻緣》第一回晁大舍往蘇州“買了些不在行玩器，……置了許多不合款的盆景”；第二回晁大舍臥房內“說不盡許多不在行的擺設，想不了無數未合款的鋪陳”；第四回晁大舍花園“儘一個寬闊去處，只是俗人安置不來，擺設的像了東鄉混帳骨董鋪。”史震林《華陽散稿》卷下《三民合記》述邊壽民曰：“文俗難耐，甚於粗俗。”】

〇Boileau: “Il faut... savoir que par Sublime, Longin n’entend pas ce que les orateurs appellent le style sublime” (Jules Brody, Boileau & Longinus, p. 89引).按Lomginus所謂“Sublime”，正《潛溪詩眼》所謂“韻”（《永樂大典》卷八百七引），《滄浪詩話》所謂“入神”（詳見《談藝錄》第四十九頁[18]），既非與genus humile對稱之genus grande，亦非後世與grace及beautiful對稱之sublime（參觀Burke,A Philosophical Enquiry into the Sublime & the Beautiful, ed. J.T. Boulton, pp. 113 ff.）。論者都混為一談。

〇《滄浪詩話》謂詩之妙處“透澈玲瓏，不可湊泊”，“言有盡而意無窮”，與《白石詩說》所謂“句中有餘味，篇中有餘意，善之善者也”貌略同而心迥異。滄浪言詩之妙說不出來，白石言不說出來詩乃妙，一指境界，一指作法。白石之說，即《文心雕龍》所謂“隱秀”；滄浪之言，即禪宗所謂“不可說”。“不可說”之旨，鍾、譚評詩所謂“神妙遂不可言”（《唐詩歸》卷七儲光羲《題太玄觀》），“不可思議”（卷九王維《晚春嚴少尹與諸公見過》），“說不出”（卷十一王昌齡《出塞》、卷十六李白《獨坐敬亭山》）；E.B.O. Borgerhoff,The Freedom of French Classicism, pp. 174 ff.論十七世紀文評所謂“grâces secrètes”, “le je ne sais quoi”, “le sublime”，此物此志也。Croce,La Poesia, 5aed., p. 130-1: “Caratterizzare una poesia importa determinante il contenuto o motivo fondamentale, riferendolo a una classe o tipo psicologo, al tipo e alla classe più vicina... Ma la classe prossima è pur sempre una classe, ossia un concetto generale, e la poesia è, invece, non il generale ma l’individuale-universale, il finito-infinito; onde la formola, per quanto si accosti all’evocata poesia, non coincide mai con lei, e anzi tra le due rimane sempre una distanza abissale... Guglielmo di Humboldt: ‘... parlare o scrivere intorno a un poeta non è altro maials ein Herum gehen um das unaussprechliche’”[19](Ausgew. Philos. Schrift., hrsg. Schubert, 1910, S. 74)”;Nuovi saggi di estetica, 2nded., 284: “If the beautiful, in so far as it is beautiful, there is nothing else to say. In its presence the art connoseur who knows his job not onlyobstupescitbut alsoobticuit” (quoted in Gian N.G. Orsini,Benedetto Croce, p. 344); Valéry,Oeuvres, “Pléiade”, I, p. 637: “La définition du Beau est facile; il est ce qui désespère”; p. 1308: “L’action même du Beau sur quelqu’un consiste à le rendre muet”; G. Morpurgo-Tagliabue,L’Ésthétique contemporaine, p. 499: [a propos de la poésie “pure” ou “hermétique” de Poe, Mallarmé, et cie] “Si l’on produit un effet de mystère un sens de non-révèle, cela tiendra lieu des contenus mêmes qui manquent. L’absence d’un contenu se traduira dans ;a presomption d’un contenu. Le sens du caché peut bien traduire une absence en une présence” etc.可相發明，參觀第二十五則、第四十三則。彥和所謂“隱秀”，即Leopardi所謂“il vago dell’idea” (Zibaldone, ed. F. Flora, II, p. 1128)，參觀I, p. 105: “idee e pensieri vaghi e indefiniti... il sommo de’ nostri diletti”; I, p. 86: “il lasciar molto alla fantasia ed al cuore del lettore”; I, p. 126: “descrivendo con pochi colpi, e mostrando poche parti dell’oggetto, [i poeti greci] lasciavano l’immaginazione errare nel vago”; I, p. 382: “... confonde l’indefinito coll’infinito”; I, p. 971: “una piccolissimaidea confusa, è sempre maggiore di una grandissima, affattochiara. L’incertezza... è pur fonte di una grandezza, che vien distrutta dalla certezza che la cosa realmente è”，又Schopenhauer,Parerga und Paralipomena, Kap. XIII, §283: “Immer noch besser, etwas Gutes wegzulassen, als etwas Nichtssagendes hinzusetzen.Hier findet das Hesiodische πλεονἡμισυπαντος[20](Erga, 40) seine rechteAnwendung” (Sämt. Werk., hrsg.P. Deussen, V, S. 570); cf.Die Welt als Wille und Vorstellung,Ergänzungen, Kap. XXXIV: “Ganz befriedigt durch den Eindruck eines Kunstwerks sind wir nur dann, wann er etwas hinterläßt, das wir, bei allem Nachdenken darüber, nicht bis zur Deutlichkeit eines Begriffs herabziehn können” (Sämtl. Werk., hrsg. E. Grisebach, I, S. 479)；即Gestaltpsycologie所謂“Prägnanz” (Peter McKellar,Imagination & Thinking, p. 142)，又Margaret Gilman,The Idea of Poetry in France, ch. 7: “From Statement to Suggestion”, pp. 200-201引Sainte-Beuve及Musset語，又第二五三、六一三、六八九、七三○則。然含蘊非汗漫、氾濫之謂，當以Goethe語補正之：“Das schlechteste Bild kann zur Empfindung und zur Einbildungskraft sprechen, indem es sie in Bewegung setzt, los und frei macht und sich selbst überlässt; das beste Kunstwerk spricht auch zur Empfindung, aber eine höhere Sprache, die man freilich verstehen muss; es fesselt die Gefühle und die Einbildungskraft; es nimmt uns unsere Willkür; wir können mit dem Vollkommnen nicht schalten und walten” (“Einleitung in diePropyläen”, G.F. Senior & C.V. Bock,Goethe the Critic, pp. 5-6)。《埤雅》卷十三“楊”條論“折楊皇華”云：“詩之近於人情，非其至者也。《記》曰：‘清廟之瑟，朱絃而疏越，一唱而三歎，有遺音者矣。’若此者，詩之至也。《中庸》曰：‘上天之載，無聲無臭’，至矣”；《漁隱叢話後集》卷三十三：“張芸叟評詩云：‘王介甫之詩，如空中之音，相中之色，人皆聞見，難可著摸’”，皆滄浪先聲。

〇W. Kayser,Das Groteske, S. 63申說Bonaventura,Nachtwachen之意云：“Teufelsgeschickt ist die Satire, und teuflisch ihr Lachen”; S. 211引Hoffmann,Elementargeist: “... dagegen war es, als ob er lache, wenn ihn die Wut des wildesten Zorns übermannte” usw.。按M. Praz,The Romantic Agony, pp. 61-4論“the Satanic smile”, “that smile... withered to a sneer” etc.，未知此也。【又Kayser書S. 140 ff.論“das Groteske in der Moserne”而未及Jarry,Ubu Roi，可謂當面錯過。Jarry自言“j’ai voulu faire un ‘guignol’”，亦即Kayser屢言das Groteske本之“Püppelspiel”, “Marrionettenspiel”之意(S. 46 f., 93 f., 141 f.)。又S.11引Dürrenmatt,: “Unsere Welt hat ebenso zur Groteske geführt wie zur Atombombe”，而不知David Rousset,L’univers concentrationnaire, p. 13: “Les camps sont d'inspiration ubuesque. Buchenwald vit sous le signe d'un énorme humour, d'une bouffonnerie tragique”。本地風光，正不必為德國諱醜也。】

〇馬其昶《韓昌黎文集校注》即本朱子《考異》，而以何義門、姚惜抱等批尾語及沈文起《補註》附益之，絕無新見，并《全唐文紀事》亦不解采擷。桐城舍薑塢外，莫非陋儒。通伯較讀書，治退之《集》畢其生，而所得止此，亦可哀矣！《寓簡》卷四云：“退之言萬物‘不得其平則鳴’。蚯蚓者，其材質亦可以自知矣，食后土而飲黃泉，於其分已過，更有何事不平，而如此終夜長鳴不肯休耶？”《容齋隨筆》卷四云：“《送孟東野序》：‘物不得其平則鳴。’然所舉臯陶、夔、伊、周，又云：‘天將和其聲，而使鳴國家之盛。’則非不得其平也。”謝枚如《籐陰客贅》申論之曰：“不止此也。‘以鳥鳴春’，‘以蟲鳴秋’，夫蟲鳥應時引聲，未必中有不平。誠如所言，則彼反舌無聲，飛蝴不語，可謂得其平耶”云云。嘗嘆三子讀書得間，馬氏竟未蒐采，餘可概矣！【《潛研堂文集》卷二十六《李南澗詩集序》云：“吾謂鳴者，出於天性之自然。金石絲竹，匏土革木，鳴之善者，非有所不平也。鳥何不平於春？蟲何不平於秋？世之悻悻然怒，戚戚然憂者，未必其能鳴也。”】

〇《進學解》云：“觝排異端，攘斥佛老”，即《原道》之說也【方孝孺《遜志齋集》卷十一《答王秀才書》言韓舍《原道》外，無“言聖人之道”者，舉文人獨遺漢之賈、董能得聖人】。然自道其學為文章則云：“下逮《莊》、《騷》，太史所錄。”《送孟東野序》又云：“其末也，莊周以其荒唐之詞鳴。楚，大國也，其亡也，以屈原鳴。……漢之時，司馬遷、相如、揚雄，最其善鳴者也。”合之《送王秀才序》云：“學者必慎其所道。道於楊、墨、老、莊、佛之學，而欲之聖人之道，猶航斷港絕潢，以望至於海也。”足徵昌黎以“文”與“道”分別為二事，斥莊之道而稱莊之文，如《答李翊書》、《送高閑上人序》即出《莊子》機調；《媿生叢錄》卷一謂《送李愿歸盤谷序》仿《莊子‧刻意篇》起首排語【李詳《媿生叢錄》卷一：“《莊子‧刻意篇》起數排……韓退之《送李愿歸……[21]】；《上兵部李侍郎書》云：“究窮於經傳、史記、百家之說。”李漢《昌黎先生文集序》（《全唐文》卷七四四）亦云：“酷排釋氏，諸史百子，皆搜抉無隱”，亦可參證【昌黎《後漢三賢贊》雖以范《書》三人同傳，然王充《問孔》、《刺孟》，仲長統叛散六經，何故特贊之？亦見其廣大教化，正如《石鼓歌》之“陋儒”、“丘軻”，《雙鳥詩》之“周公不為公，孔丘不為丘”】。蓋釋典無文藻【《文心雕龍》於有字之籍無不論述，《論說篇》道及佛經，《諧隱篇》道及小說，而此二體不在評騭之列，蓋小說品卑，比之自鄶，佛經雖蒙“般若絕境”之贊，而文體尚是外域風格，故彥和信其理而不許其文，與昌黎可參證。《高僧傳三集》卷三《譯經篇‧總論》云：“糅書不如無書，與其典也，寧俗”】【《歐陽文忠集》卷一百三十《試筆‧六經簡要說》：“嘗聽人讀佛書，其數十萬言謂可數言而盡”】【《後西游記》第二十四回文明天王曰：“佛家經典雖說奧妙，文詞卻夯而且拙，又雷同，又艱澀，怎算得文章？故我將文筆壓它”】【《桐城吳先生文集》卷三《天演論序》】【參觀第七三七則論《全唐文》卷五七五】，故不為昌黎所取，道家言雖異端外道，亦正在細大不捐之中耳。張稷若《蒿庵閒話》卷一云：“莊子好文法，學古文者，多觀之。苟取其法，不取其詞，可也。若併取其詞為己出而用之，所謂鈍賊也。韓文公《送高閑上人序》蓋學其法而不用其一詞，此學之善者也。”獨孤及、梁肅為文尊六籍，而學宗釋氏；柳子厚、李習之則與退之同志，而學佛自若【柳子厚《答韋中立論師道書》論取道之源，列舉六經；而論旁通為文，則曰“參之莊、老以肆其端”；《報袁君陳秀才避師名書》謂道之歸“不出孔子”，勿求之於異書，而曰：“莊周之詞，稍采取之”；李習之《答朱載言書》以屈原、莊周、老聃、列禦寇等繼六經（參觀七三三則論李華《崔沔集序》】（歐公《集古錄跋尾》卷八《唐柳宗元般舟和尚碑》謂韓、柳並稱，而“其道不同，猶夷夏也”[22]；《唐南嶽彌陀和尚碑》謂：“柳豈韓之徒哉？真韓門之罪人也”；《困學紀聞》卷十七：“韓、柳並稱而道不同，韓闢佛，而柳稱佛與聖人合（按《送僧浩初序》）。”又參觀《高僧傳三集》卷十七《唯儼傳》）；皆可參證。《少石山房稿》謂“柳州愛《國語》，愛其文也，《非國語》，非其理也”云云（《全唐文紀事》卷六十九引），可以發明（《司馬文正公傳家集》卷七十四《迂書》之《斥莊篇》即謂《莊子》“文勝而道不至，君子惡諸”；《老學庵筆記》卷十：“徐敦立侍郎為余言：“柳子厚《非國語》之作，正由平日法《國語》為文章，看得熟，故多見其疵病。此俗所謂沒前程者。’予曰：‘東坡在嶺外特喜子厚文，朝夕不去手。及北歸，與錢濟明書，乃痛詆子厚。豈亦由朝夕紬繹耶’）。《文心雕龍‧諸子篇》始以孟、莊並舉，後乃稱孟一人，又稱列而不及莊；《時序篇》稱孟、荀而不及莊（《情采篇》引《莊子‧駢拇篇》語為文須藻飾之證，非稱《莊子》文也[23]）；《史傳篇》優班而劣馬，僅於《書記篇》稱“史遷之《報任安》”；《時序篇》泛稱“史遷壽王之徒”；《才略篇》僅賞馬遷《士不遇賦》，識力遠在昌黎之下（昌黎《贈崔立之》：“好事漆園吏，書之存雄詞”）。李漢《昌黎先生文集序》一起云：“文者貫道之器也，不深於斯道，有至焉者不也”，而下文衹尊昌黎之文，不及其道。所謂“摧陷廓清”，亦指文言，所謂“後漢至魏，氣象萎薾”是也。證之昌黎《答竇秀才書》“專於文學”、《上兵部李侍郎書》“性本好文學”、《與陳給事書》“道不加修，而文日益有名”等語，乃知宋人以昌黎入道統，尊之而實誣之也【《經進東坡文集事略》卷七八《韓愈論》斥退之“於聖人之道，好其名而未能樂其實”，“論至於理而不精”，“自叛其說而不知”云云，與《韓文公廟碑》大異，蓋亦師韓之文，而不取其道也。參觀七三七則論《全唐文》卷五七五】。近人論韓，更加夢囈矣！【韓愈兄會有《文衡》一首，僅見洪慶善《韓子年譜》，載王銍撰《韓會傳》中（《全唐文》未收），排斥老、莊、屈、宋、馬、班，與昌黎宗旨大異。王性之即偽撰《龍城錄》、《雲仙雜記》者，此文疑亦偽託。唐人無道及會者。其議論有曰：“比諷之文，屈、宋離之；紀述之體，遷、固敗之”云云，與昌黎主張水火也。參觀第七三三則論《全唐文》卷三一五李華、崔沔。】【呂次儒《灌園集》卷十六有《重修韓退之傳》（詳見三百六十四則）[24]；《司馬文正公傳家集》卷七十二《貓虪傳》云：“昔韓公作《貓相乳說》，以為北平王之德感應召致，及余家有虪，乃知物性各於其類，自有善惡。韓子之說，幾於諂耳”；《象山先生全集》卷三十五《語錄》；《黃氏日抄》卷五十九；《霞外捃屑》卷七上“昌黎志銘”條；《樵隱昔寱》卷十三《書韓文公送孟東野序後》（“用三十八‘鳴’字，四十五‘其’字，本《鶡冠子‧世賢篇》用七‘醫’字，《墨子‧所染篇》用三十五‘染’字，《漢書‧韓信傳》用九‘亡’字”）、《書韓文公諱辨後》；張文潛《柯山集》卷三十八《韓愈論》：“以為文人則有餘，以為知道則不足。愈之《原道》，於道本不知其何物，故其言紛紛異同，而無所歸”云云，必針對二程；《誠齋集》卷八十六《韓子論‧上、下》；《永樂大典》卷三千三“人”字引《敬齋泛說》駁東坡論退之《原人》[25]（疑即《敬齋古今黈》，當檢之）；《寓簡》卷二：“語曰：‘鄙夫不可與事君也，其未得之，患得之；既得之，患失之。’東坡解云：‘“患得之”當作“患不得之”。’余觀退之《王承福傳》云：‘其賢於世之患不得之而患失之，以濟其生之欲者。’古本必如此”；劉將孫《養吾齋集》卷二十五《題曾同父文後》論退之古文“政未免時文”（參觀《潮州刺史謝上表》：“臣於當時之文，亦未有過人者”）；《少室山房類稿》卷九十八《歐陽修論》云：“昌黎中書一《傳》，真足頡頏司馬，而意欲自開堂奥，盡削陳言。故太史之文，不以馳驟於《順宗》，而以戲劇於《毛穎》”；卷百五《讀昌黎毛穎傳》：“昌黎才具，特髙於諸人。自出體裁，亦千億化身，靡一律焉。故其機軸若生龍活螭，不可摹執，真足起八代之衰。今天下枕藉史公，殆百年矣！有能躍出《毛穎》之上者乎？昌黎者，能為史公而能勿為者也。然又不肯盡没其伎，故假《毛穎傳》以泄之”；《讀平淮西碑》：“昌黎之有古意，《毛穎傳》、《進學解》、《送窮文》皆以文為戲，示不欲步驟前人也。《平淮西碑》自是唐、宋以來第一篇大文字”；《吳禮部詩話》云：“仲長統《述志》詩，允稱奇作，其曰：‘叛散五經，滅棄風雅者，得罪於名教甚矣。蓋已開魏、晉曠達之習，元虛之風，昌黎志闢異端，而《漢三賢贊》，統與焉，殆未之察也’；武億《授堂文鈔》卷三《與朱少白書》（皆論韓文考異之誤）；《湘綺樓日記》光緒二十八年五月四日：“韓退之三《上宰相書》，何以腆顏存稿？實齊人之不如，文集中一奇也”；瀧川資言《史記會注考證‧絳侯周勃世家第二十七》楊慎曰：“敘伐功處，與《曹參世家》、《樊酈等列傳》同一凡例。韓公《曹成王碑》敘伐功處本此”；《邵氏聞見後錄》卷十四：“退之《羅池詞》云：‘北方之人兮，謂侯是非；千秋萬歲兮，侯無我違。’若曰：‘國中於侯，或是或非，公言未出，不如遠即羅池之人，千萬年奉嘗不忘也。’嗟夫，退之之悲儀曹，甚於宋玉之悲大夫也”（宋玉《招魂》以東西南北俱不可託，欲屈大夫近入修門）；卷二十八：“唐人有熟紙、有生紙。熟紙，所謂妍妙輝光者，其法不一；生紙，非有喪故不用。退之《與陳京書》云：‘《送孟郊序》用生紙寫。’言急於自解，不暇擇耳。今人少有知者。”】【晁說之《嵩山集》卷八《和朱少章見寄》：“悶己賦疑唯獨語”，自注：“韓公《閔己賦》有本作‘悶己’，常恨無以正之。”】【《雜說》本《楚辭》，《送溫處士序》本《詩經》，見第七六一則。】【《石林避暑錄話》卷四：“《毛穎傳》本南朝俳諧文《驢九錫》、《鷄九錫》之類，而小變之耳。俳諧文雖出於戲，實以譏切當世封爵之濫，而退之所致意，亦正在‘中書君老不任事，今不中書’數語，不徒作也”；馬永卿《嬾真子》卷四箋《曹成王碑》古奧字句；《鶴林玉露》卷八：昌黎《上大尹李實書》極譽之，而《順宗實錄》斥其諂酷；尚鎔《持雅堂文集》卷五《書平淮西碑後》（記定庵語）；陶元藻《泊鷗山房集》卷十一《與蔡芳三論韓柳文書》；陸文圭《牆東類稿》卷六《送陶中山序》（《毛穎傳》）。】【《閱微草堂筆記》卷十八載僧明玉言昌黎闢佛淺於宋儒，而僧畏昌黎甚於宋儒；《純常子枝語》卷十六：“今歐洲各國治法頗近墨子，於是讀墨子書者亦漸多，韓昌黎孔、墨“相用”之說，皆以為卓識矣！昌黎之前，則《抱朴子‧省煩篇》言墨道可行，而未嘗不行於歷代”（孫仲容《墨子後語》未錄）；《校禮堂文集》卷十一《後漢三儒贊》：“退之《後漢三賢贊》約漢史而成文，本蔚宗而立說，蓋亦如小司馬述《史記》之《贊》而已，無他深義也。三子者，范氏以其出處相類，彙為一《傳》，論後固已贊之。退之既非闡揚，又鮮斷制，雖不作可也”；《潛研堂文集》卷十三《答問》：“《平淮西碑》文則工矣，繩以史法，殊未盡善。如光顏、重嗣除授於元和九年，公武、文通於十年，愬於十一年，並不同時。又云‘皆加司空’不書‘檢校’，何以別於正授之司空？書‘進大夫’不書‘御史’，何以別於散官之大夫？‘光顏’、‘重嗣’、‘公武’稱曰‘顏’、‘嗣’、‘武’。書裴度為‘丞相’，唐無‘丞相’之名。‘庚申，予其臨門送汝’，有日而無年、月，此學《尚書》而失之者也”（尚鎔《持雅堂文集》卷五《書平淮西碑後》云：“曩晤龔定庵於上海，論及韓文，定庵謂：‘韓文以碑為最，碑以《曹成王》為第一，若《平淮西》，則錢辛楣議其不合史法。’後閱《潛研堂集》，果如定庵所言，然辛楣未之詳考也”云云，因駁錢說。《霞外攟屑》復駁尚）。】【《𢈪堂集》卷二十一《詹言下》：“齊、梁文作行狀、傳志、墓銘皆儷體，組織為工，言行反晦。當以唐、宋散行為之，高可學《史》、《漢》，次亦可徵事跡，此昌黎起衰八代之功。昌黎言劉闢之族誅也，曰：‘婉婉弱子，赤立傴僂；牽頭曳足，先斷腰膂’，宋儒謂此‘李斯頌秦所不忍言’。近代屈大均記歲饑食人，有某氏自鬻於屠以活其夫者，作詩悲其義而曰：‘芙蓉肌理烹生香，乳作餛飩人爭嘗。兩肱先斷挂屠店，徐割股腴持作湯’，何忍摹寫至此”；張萱《疑耀》卷一痛斥“昌黎未見道”：“《潮州到任上表》搖尾乞憐，毛遂自薦。始以《諫佛骨》而見斥，既欲以《請封禪》而媒進，乃兩截人”；《拙堂文話》卷三：“明楊循吉擬作《唐宰相答韓公書》，其言剴切，使公作於九原，恐亦無詞以解”；張宗泰《魯巖所學集》卷十四《四跋唐文粹》：“韓愈《後二十九日復上書》：孔子‘之宋、之鄭、之秦、之楚。’按《石鼓歌》有‘孔子西行不到秦’語，云‘之秦’者，誤也”；徐𤊹《筆精》卷六：“退之《送楊巨源歸鄉序》云：‘古之所謂鄉先生沒而可祭於社者，其在斯人歟？’‘其在斯人歟’，語似不祥，可見古人臨文無所避諱，今時則羣唾而棄之矣”（《艮齋雜說》卷六亦云）；陳普《石堂先生遺集》卷二十一《詠史》：“楊墨蛇龍本一區，大顛便是惡溪魚。退之也是無操守，一貶便陳封禪書”；梁玉繩《蛻稿》卷四《書昌黎徐偃王廟碑後》、《書諱辨後》；黎士宏《仁恕堂筆記》：“昔人謂《獲麟解》‘角者吾知其為牛’云云，全學《史記‧老子傳》‘鳥吾知其能飛’諸語。余謂不獨此，即《諫佛骨表》第次年代，亦全用《尚書‧無逸篇》中句法”；《黃嬭餘話》卷二：“荊公《讀孟嘗君傳》（‘得一士而可王’）陰本韓公《祭田橫文》（‘得一士焉，宜可以南面而制秦’），介甫巧偷，却被疊山拈出。”】【《硯北雜志》卷下：“韓退之《送窮文》‘使奴星結柳作車’，一本作‘星星’。雁塔題名，薛茂弘、陸璠、陳宣魯同登，執硯者奴星星。蓋唐人多以名奴，亦猶今人以‘倩’、‘盼’名婢。”】【《答張籍二書》參觀第七七○則論《淇奧》。】【《象山集》卷三十四《語錄》：“退之《原性》却將氣質作性說了”；徐枋《居易堂集》卷十《書昌黎潮州謝表後》；蕭士瑋《春浮園庚午偶錄》十月二十一：“偶簡《昌黎集》，如《滕王閣》，此低徊有致，遠在‘秋水長天’之上。韓公及其妙處，皆非世所競賞者。】

〇《文心雕龍》標“宗經”之目，以六經作文章觀，此彥和之卓識。然徒託空言，虛張門面，楷模所在，衹是東京以後儷偶之體（彥和之書，余另有詳評，當另過錄）。至昌黎，始真能酌古斟今，自成馨逸。使僅有蘇綽《大誥》，而無《畫記》、《平淮西碑》（李耆卿《文章精義》謂《畫記》學《顧命》，《平淮西碑》學《舜典》），則《尚書》之文莫為之後，雖美而勿彰矣。昌黎亦有詰屈類李攀龍之學古者，如《本政》是也。《魏博節度觀察使沂國公先廟碑銘》、《曹成王碑》、《袁氏先廟碑》，則李、何、王、李得心應手時，尚或可到。至《毛穎傳》，則七子學史公，血指汗顏，正苦未能臻此熟境。

〇《原道》“嗚呼！其亦幸而出於三代之後”云云一節【《中州集‧宋九嘉飛卿傳》：‘自言平生有三恨：一恨佛老之說不出於孔氏之前’】，《原毁》全篇，皆開八股機調。《孽海花》第三回，錢唐卿謂制義創始韓愈[26]，細讀《原毁》便見，是也。方楘如《集虛齋學古文》卷七《儲于賓文序》早曰：“今試取兔園冊子，人口相傳以熟者，如昌黎《原毁》，如東坡《刑賞論》，訾相其質，去今時文，復遠幾里？”柳子厚《書箕子碑》“當其周時未至”一節亦然。又按李節《贈釋疏言還道林寺詩‧序》云：“會昌季年，武宗大剪釋氏，巾其徒且數萬人，民隸其居，容貌於土木者沈諸水，言詞於紙素者烈諸火。”即《原道》所謂“人其人，火其書，廬其居”也

〇李耆卿《文章精義》云：“文字有終篇不見主意，結句見主意者，賈誼《過秦論》‘仁義不施，而攻守之勢異也’，韓退之《守戒》‘在得人’之類是也。”按耆卿論韓語頗精，而馬氏都未采。紀文達《點論李義山詩集》卷上《少年》紀批：“末句‘不識寒郊自轉蓬’是一篇詩眼，通首以此句轉關，格本太白‘越王勾踐破吳歸’詩，但語太淺薄耳。”可與耆卿語印證。義山七律每前六句鋪比，於結尾處掉轉，遂使堆垜化為煙雲，如《牡丹》之“我是夢中傳彩筆，欲書花葉寄朝雲”，《茂陵》之“誰料蘇卿老歸國，茂陵松柏雨蕭蕭”，《淚》之“朝來灞水橋邊問，未抵青袍送玉珂”皆是也。馮孟亭《玉谿生詩詳註》卷三《淚》引錢龍惕云：“陸游效之作《聞猿》詩”，正謂放翁此詩結語云：“故應未抵聞猿恨，況是巫山廟裏時”，亦用此法。楊文公《漢武》結句云：“待詔先生齒編貝，忍令索米向長安”[27]，亦庶幾得髓於《茂陵》之“誰料”二語矣。

〇《與陳給事書》：“《送孟郊序》一首，生紙寫。”按《西溪叢語》卷上“唐秘書省有熟紙匠”一條，考唐時生、熟紙頗詳，未引昌黎。

〇《張中丞後敘》：“士卒僅萬人”，馬引姚南青語謂“僅”有多意，舉《晉書‧劉頌傳》為例。按《與李翱書》云：“家累僅三十口。”《太平廣記》卷八十二引《集異記》“李子牟”條云：“平生視僅過萬數，方僕所有，皆莫能知”[28]；卷八十六“任三郎”（《錄異記》）條云：“於郊外宴餞，臨歧之際，僅二百餘人”；卷二百八十九引《辯疑志》“雙聖燈”條云：“士女僅至千餘人，少不減數百”；卷三百九十四引《集異記》“徐智通”條云：“寺前古槐，僅百株。我霆震一聲，剖為纖莖”；卷四百四十九引《宣室志》“林景玄”條云：“視其所執之書，用素縑為幅，僅數十尺”；《高僧傳三集》卷七《智佺傳》：“八十一而剋意學歐王書體，僅入能妙”；契嵩《鐔津文集》卷十四《非韓子三十篇敘》云：“其書三十篇，僅三萬餘言”；杜甫《泊岳陽城下》：“江國逾千里，山城僅百層”；柳子厚《龍安海禪師碑》云：“佛之生也，遠中國僅二萬里；其沒也，距今兹僅二千載”；《容齋五筆》卷四“東坡文章不可學”條謂：“東坡作《蓋公堂記》，不過三百言而盡之。張文潛作《藥戒》，僅千言”云云，“而千言之煩，不若三百言之簡也”；《香祖筆記》卷二：“‘僅’字有‘少’、‘餘’二義，唐人多作‘餘’義用”，引元微之文、白樂天《哭唐衢》詩、小說《崔煒傳》、《甘澤謠》、《摭言》、《玉壺清話》；鄧廷楨《雙硯齋筆記》卷二：“‘僅’訓‘才’，則義近於少；‘僅’訓‘幾’，則義近於多。昌黎‘士卒僅萬人’，言幾及萬人也”，若歐陽詹《同州韓城縣西尉廳壁記》：“列縣出於五千，（中略）赤縣僅二十，（中略）畿縣僅於百，（中略）上縣僅三百”，則“少”意矣；柳州‘賢人才士被謗議者，僅以百數’，言幾及百數也”；《合肥學舍札記》卷四駁姚姬傳《古文詞類纂》引《晉書‧劉頌傳》、《趙王倫傳》謂“‘僅’字以多為義”之非：“《公羊傳》‘是月者何？僅逮是月也’，何休注：‘在月之幾盡，故曰劣及是月。’此‘僅’之本‘劣’，……韓文‘士卒僅萬人’，……借作‘近’也。”【《張中丞後敘》。按當與《全唐文》卷四百［三十］《進張［巡中］丞［傳表》參觀。］[29]】

〇《畫記》：“馬飲者、溲者、癢磨樹者。”按E. Fuchs,Illustrierte Sittengeschichte, Ergänzungsband, I, S. 195, 199, 203載Hans Baldung: “Der pissende Hengst”, C.P. Berghem: “Die pissende Kuh”，即其類。

〇《祭河南張員外文》。按昌黎寫景之文，莫工於此，可與子厚爭能。《象山先生全集》卷三十五《語錄》云：“韓文章多見於墓志、祭文”，引“洞庭汗漫，粘天無壁”二語，即出此篇。所謂“君飄臨武，山林之牢”，正子厚《囚山賦》之旨。

〇《祭柳子厚文》：“不善為斲，血指汗顏；巧匠旁觀，縮手袖間。”按偉詞妙喻，即《貞曜先生墓志銘》所謂“人皆劫劫，我獨有餘”也。參觀Robert J. Clements,Michelangelo’s Theory of Art, pp. 55-63論“sprezzatura”, “bravura di mano”, “prestezza senza fatica”。【《青瑣高議前集》卷一韓《祭柳文》不見《集》中，當出偽託。】

〇《祭侯主簿文》：“我或為文，筆俾子持。”按參觀《題歐陽生哀詞後》云：“愈性不喜書。”

〇《司徒兼侍中中書令贈太尉許國公神道碑銘》：“五亂於汴者，吾苗薅而髮櫛之。”按即《送鄭尚書序》之“紛不可治，乃草薙而禽獮之。”

〇《諍臣論》。按《全唐文》卷二百七十九潘好禮《徐有功論》云：“客有問於主人曰：‘地官徐員外，何如也？’答曰：‘守道君子也’”云云。昌黎此《論》略仿其體，而筆致高古多矣。

〇《送李愿歸盤谷序》。按《文潞公文集》卷六《盤谷作》云：“愿也乖真隱，韓文旨趣深。本非逃富貴，豈是愛雲林？已失豪華望，方萌退縮心。歸來老窮谷，村叟共浮沉。”知者無多，故拈出之。《板橋詩鈔‧讀昌黎上宰相書因呈執政》云：“常怪昌黎命世雄，功名之際太匆匆；也應不肯他途進，惟有修書謁相公。”參觀第四百三十九則論《羅豫章先生集》卷十一《誨子姪文》。契嵩《鐔津文集》卷十五《非韓子‧第八》略謂：“韓子以三書自薦，求用於宰相，非儒者貴義守道之意[30]。其言淺謬，引《孟子》鑽穴踰牆為諭，尤失禮亡義，正《孟子》所謂“自鬻”者。後生以為韓子大儒，遂相仿效，……身有……教”[31]云云，□□韓公此舉，莫先於是僧者（林希逸《竹溪鬳齋十一稿續集》卷四《讀契嵩非韓三十首》：“此緇何事與韓仇？可怪真如撼樹蜉。喚作辯才知汝誤，看成寐語使人羞。賜云日月無容毀，甫歎江河不廢流。者也之乎三十首，千年貽笑幾時休”）。文林《瑯琊漫鈔》云：“嘗讀韓子《三上宰相書》及《代張籍書》，固愛其文，而心竊鄙其事。及蘇老泉《上田樞密書》，心固不能無求也。二人之文，足以傳世，故人皆及見之，下此，不知乞憐之詞幾千百億萬也。漢時此類文字絕少，（中略）國初至今，士稍有立者，皆以此為恥”（參觀《陳忠裕全集》卷二十四《求自試表》自注：“不可有其事以存行也，不必無其言以見志也”）。【《國朝詩別裁》卷二十三王圖炳《詠史》云：“洙泗無暖席，齊梁無停軌。（中略）當其未遇時，皇皇出載贄。（中略）三上宰相書，誰識艱難意。”】

〇《司馬文正公傳家集》卷九《春》：“紅桃素李競年華，周偏長安萬萬家。何事青青庭下柏，東風吹盡亦無花。”按此仿張在《題龍興寺老柏院》云：“南鄰北舍牡丹開，年少尋芳去又回。惟有君家老柏樹，春風來似不曾來”（《宋文鑑》卷二十七、《澠水燕談》、《西溪叢語》皆載此詩，《文鑑》所采，題同《燕談》，詩同《叢語》）。又《傳家集》卷十一《和景仁答李才元寄示花圖》五律自注：“近歳舉世談禪，獨景仁未耳。”按《宋詩紀事》卷十四范鎮《和王都尉》五絕下引《式古堂書考》云：“王晉卿跋‘公不喜釋氏’”云云，可參觀。又《傳家集》卷五《和王介甫明妃曲》，按《道山清話》載神宗極賞其“宮門銅鐶雙獸面，回首何時復來見；自嗟不若住巫山，布袖蒿簪嫁鄉縣”，謂“讀之愴然”。《宋詩紀事》卷十四漏采此則。結語云：“目前美醜良易知，咫尺掖庭猶可欺；君不見白頭蕭太傅，被讒仰藥更無疑”，可與卷七《五哀詩‧序》云：“孔子惡利口之覆邦家者，甚矣讒之爲害，不可一二數也”參觀，當亦影射介甫。正如卷七十四《迂書》“文害”條斥“小人有文以發身，變白為黒，轉南為北”；“斥莊”條謂莊子“文勝而道不至”，善辯之“佞人”，“青蠅變白黒”，言外似指介甫也。又卷七十一《功名論》[32]，按乃駁《韓非子‧難二》“晉平公問叔向曰：‘齊桓公九合諸侯，一匡天下，不識臣之力也？君之力也？’”篇末所云，即引韓非語也。又《漁隱叢話前集》卷二十八引《王直方詩話》載司馬公《題趙舍人庵》云：“清茶淡語難逢友，濁酒狂歌易得朋。”不見《傳家集》中，《宋詩紀事》亦失采。

〇《雲溪友議》卷下云：“《楊柳枝》詞，作者雖多，鮮覩其妙。杜牧舍人云：‘巫娥廟裏低含雨，宋玉堂前斜帶風。’滕邁郎中云：‘陶令門前𦊌接䍦，亞夫營裏拂朱旗。’但不言‘楊柳’二字，最為妙也。姚合郎中吟《道傍亭子》云：‘南陌游人回首去，東林道者杖藜來。’不謂‘亭’，稱奇矣。”沈義父《樂府指迷》云：“鍊句下語，最是緊要。如詠桃，不可直說破桃，須用‘紅雨’、‘劉郎’等字。如詠柳，不可直說破柳，須用‘章臺’、‘灞岸’等字。又如‘銀鈎空滿’便是書字了，不必更說書字。‘玉筯雙垂’，便是淚了，不必更說淚[33]。‘綠雲繚繞’，隱然髻髮，‘困便湘竹’，分明是席。正不必分曉，如教初學小兒，說破這是甚物事。”又云：“詠物詞，最忌說出題字。如清真《梨花》及《柳》，何曾說出一個‘梨’、‘柳’字。”王伯良《曲律》卷三《論詠物第二十六》云：“毋得罵題，却要開口便見是何物。不貴說體，只貴說用，佛家所謂不即不離，是相非相。”三說相通，皆《苕溪漁隱叢話前集》卷十二引呂居仁《童蒙訓》“不說作賦，而說雕蟲”云云，卷三十七引《漫叟詩話》記陳本明“作詩當言用，勿言體”，《冷齋夜話》卷四“言用不言名”之意。《顏氏家訓‧勉學第八》譏“江南閭里間，強事飾詞：呼徵質為周、鄭，謂霍亂為博陸，上荊州必稱峽西，下揚都言去海郡，言食則餬口，道錢則孔方，問移則楚丘，論婚則宴爾，及王則無不仲宣，語劉則無不公幹。凡有一、二百件”[34]，亦正言此。Aristotle,Rhetoric, VI. I: “The following rules contribute to loftiness of style. Use of the description instead of the name of a thing; for instance, donot say ‘circle,’ but ‘a plane figure, all the points of which are equidistant from the centre” (“The Loeb Classical Library”, p. 375); Pascal,Pensées, I. 49: “Il y a des lieux où il faut appeler Paris, Paris, et d’autres où il la faut appeler capitale du royaume” (éd. Victor Giraud, p. 65); Rivarol: “Le pauvre Diable est le chef-d’oeuvre de la satire; ... mais Voltaire, en peignant le cordonnier, a eu tort de le nommer. Au lieu de ‘Le cordonnier qui vient’ etc.il fallait mettre:l’humble artisanqui vient, etc. La poésie doit toujours peindre et ne jamais nommer” (Sainte-Beuve,Les Grands Écrivains français, études classées et annotées par Maurice Allem, X, p. 289引，參觀Jules Renard,Journal,éd. NRF, p. 21: “Chênedollé appelle une fourche ‘un rustique trident’, un chariot, ‘le char des moissons.’ Ilest bien de cette école de Rivarol qui prétendait que ‘la poésie doit toujours peindre et ne jamais nommer’”)，可參觀。F.F. Frugoni: “l’allusivo che è maggiore assai dell’espresso” (G.G. Ferrero,Marino e i Marinisti, p. xii引); Mallarmé: “Parler n’a trait à la réalité des choses que commercialement: en littérature, cela se contente d’y faire une allusion ou de distraire leur qualité qu’incorporera quelque idée”[35](Divagations, p. 246); “Nommerun objet, c’est supprimer les troisquarts de la jouissance du poème qui est faite du bonheur de deviner peu à peu: lesuggérer, voilà le rêve” (Jules Huret,Enquête sur l’Évolution littéraire, p. 60; P. Mansell,The Background of Modern French Poetry, pp. 22-5, 75): Vida,De Arte Poetica, tr. by C. Pitt, Bk. II: “But ne’er the subject of your work proclaim / In its own colors & its genuine name; / Let it by distant tokens be conveyed, / And wrapt in other words, & cover’d in their shade” etc. (A. Charmers,English Poets, XIX, p. 639); Bk. III: “They now name Ceres for the golden grain, / Bacchus for wine, & Neptune for the main; / Or from the father’s name point out the son; / Or for her people introduce a town” (p. 646).蓋古典主義之用Periphrase與Baroque之用conceit，皆欲迂曲其詞耐人尋，正如象徵主義之用symbol。古今詩人，同歸而殊塗如此！西方談藝者未窺見也。


[1]原文重一“pp.”。

[2]即下文，見《手稿集》1778頁。

[3]《隨園詩話》版本繁多，此處所引，不知出自何本。他版“姊妹”有作“姝姝”者（《昭惠周后誄》云：“我思姝子，永念猶初”），亦有作“昧昧”者（似誤）；“季子”則多作“予季”。

[4]“音語”原作“語音”。

[5]此處“皆學山谷”四字已圈去，而插入“其尤也”三字，但文不連貫。

[6]“覺”原作“作”。

[7]《談藝錄‧四五》（香港中華書局1986年補訂本157-9、497-99頁；北京三聯書局2001年補訂重排版479-85頁）。

[8]“天游齋”原作“天游軒”。

[9]“雲卿”原作“雲叔”。

[10]“卷二十一”原作“卷二十”，“渥洼”原作“深窪”。

[11]此補語重出於本頁書眉。

[12]“邊元鼎”原作“邊鼎”。

[13]“卷三十五”原作“卷三十四”。

[14]“邊元鼎”原作“邊鼎”。

[15]“省因”原作“自因”。

[16]“卷一二六”原作“卷一二一”。

[17]“佳月明作哲”原作“明月佳作哲”。

[18]《談藝錄‧六》（香港中華書局1986年補訂本40-1頁；北京三聯書局2001年補訂重排版128頁）。

[19]“unaussprechliche”原作“unausprechliche”。

[20]“ἡμισυ”原作“ἡμισ”。

[21]此語重出，補於《手稿集》1778頁頁邊。

[22]“集古錄跋尾”原作“習古錄跋尾”。

[23]“情采”原作“情藻”。

[24]“卷十六”原作“卷十五”。

[25]“原人”原作“原仁”。

[26]“第三回”原作“第二回”。

[27]“忍”原作“更”。

[28]“能知”原作“能如”。

[29]此處破損脫落，方括號中文字皆為臆補。

[30]此頁邊角漫漶脫落，“儒”字原作“需”，似為破損所致，因改。

[31]原文脫落數字。契嵩《非韓子‧第八》此節原作：“……韓子大儒，吾輩宜傚其所為也。如此不唯益損其風教，抑又害其臣之節，辱其人之身。”

[32]“卷七十一”原作“卷六十四”。

[33]“不必更說淚”原作“不便更說淚字”。

[34]“海郡”原作“海都”。

[35]“idée”原作“idées”。