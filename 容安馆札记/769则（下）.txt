《容安馆札记》769则（下）


七六九（下）


〇《歸妹》：“彖曰：說以動，所歸妹也。初九：歸妹以娣，跛能履。九二：眇能視”，《注》云：“少女而與長男交，所不樂也。（中略）雖與長男交，嫁而係姊，是以說也。少女而與長男為耦，非敵之謂，是娣從之義也”；《正義》云：“雖非正配，不失常道，譬猶跛人之足然。雖不正，不廢能履。雖非正配，不失交合之道，猶如眇目之人，視雖不正，不廢能視。”[1]按《大過》九二：“象曰：老夫女妻，過以相與也”，《注》云：“老過則枯，少過則稚。以老分少，則稚者長；以稚分老，則枯者榮，過以相與之謂也”；《正義》云：“若老夫而有老妻，（中略）女妻而得少夫，是依分相對。婦當少稚於夫”，與此卦相鑿椎。女妻老夫，尚“過以相與”、“無不利”，何以少女長男“非敵”、“不樂”乎？當是女年過稚，未解人事，與姊閨中相伴，不忍分離，故非樂於適人，而樂於依姊，“說以動”者，此之謂也。跛履、眇視亦指女言，尚未如《韓詩外傳》卷一所謂“精化小通”，雖“不失常道”，亦不能勝任耳。[2]《履》：“六三：眇能視，跛能履。象曰：眇能視，不足以有明也；跛能履，不足以與行也。”其意甚明，沖遠輕重倒置，當云：“雖能履能視，而足與目不正也”，然謂“婦當少稚於夫”，則契合事理。參觀Goethe,Die Wahlverwandtschaften, II. i: Charlotte: “Denn da wir ungefähr von denselben Jahren sind, so bin ich als Frau wohl älter geworden, du nicht als Mann” (Werke, hrsg.Karl Alt, Bd. VIII, S. 6);Amram Scheinfeld,Women & Men, p. 48: “The male & female who are chronologically of the same age are not of the same age biologically. When a girl infant is born simultaneously with a boy (as in mixed twins) she is older than he biologically by a month or more, for she is that much further along in development (Thus a cat at the age of one is biologically much older than a year-old human boy). When both are two, the girl is biologically six months older; when five, one year older; at thirteen, two years older”。餘見第七七四則論《全漢文》卷三一杜欽《說王鳳》。【Cf. Charles Reade,The Cloister & the Hearth, ch. 72: “Jerome reported that Clement’s spirit was willing, but his flesh was weak. ‘Good!’ said Anselm; ‘his flesh is weak, but his spirit is willing’” (“Everyman’s Lib.”, p. 515); Alfred Harbage,As They Liked It: An Essay on Shakespeare & Morality, p. 75: “Shakespeare satisfies a man like Johnson because, although not a moralist, he is moral; & he satisfies a man like Hazlitt because, although moral, he is not a moralist.”[3]】

〇《繫辭》上：“一陰一陽之為道”；《正義》：“以理言之為道，以數言之謂之一，以體言之謂之無，以物得開通謂之道，以微妙不測謂之神，以應機變化謂之易。總而言之，皆虛無之謂也”。按參觀《全晉文》卷五九成公綏《天地賦》云：“天地至神，難以一言定稱。故體而言之，則曰‘兩儀’；假而言之，則曰‘乾坤’；氣而言之，則曰‘陰陽’；性而言之，則曰‘柔剛’；色而言之，則曰‘玄黃’；名而言之，則曰‘天地’”；《河南二程遺書》卷十一云：“天者理也，神者妙萬物而為言者也，帝者以主宰事而名也”；《履齋示兒編》卷一云：“以形體謂之天，以主宰謂之帝，以運動謂之乾。”

〇《繫辭》上：“鼓萬物而不與聖人同憂”；《注》云：“萬物由之以化。（中略）聖人雖體道以為用，未能至無以為體，故順通天下，則有經營之跡也”；《正義》“道則無心無跡，聖人則無心有跡。（中略）內則雖是無心，外則有經營之跡，則有憂也。”按沖遠之言非是，當云：“道無心有跡，聖人有心有跡，蓋道化育而不經營故也。”夫“鼓萬物”句承“顯諸仁，藏諸用”二句，豈非道有跡乎？“憂”豈非聖人有心乎？《維摩詰所說經》僧肇《序》云：“非本無以垂跡，非跡無以顯本。”【《梁書‧處士傳》阮孝緒著論：“夫至道之本，貴在無為；聖人之跡，存乎拯弊。（中略）然不垂其跡，則世無以平；不究其本，則道實交喪。丘、旦將存其跡，故宜權晦其本；老、莊但明其本，亦宜深抑其跡。（中略）若能體兹本跡，悟彼抑揚。”】Herbart,Hauptpunkte der Metaphysik: “Wieviel Schein, soviel Hindeutung aufs Seyn” (Werke, hrsg. Hartenstein, II, S. 187)，道有跡之謂也（參觀下文“見乃謂之象，形乃謂之器”）。《明道語錄》云：“聖人人也，故不能無憂。天則不為堯存，不為桀亡者也”；《伊川語錄》云：“‘鼓萬物，不與聖人同憂’，此天與人異處，聖人有不能為天之所為處。”Spinoza,Ethica, Pars. V, Propositio xvii: “Deus expers est passionum, nec ullo laetitiae aut tristitiae affectu afficitur” (Éd. “Classiques Garnier”, II, p. 198); Arnold: “A Summer Night”: “Ye heavens, whose pure dark regions have no sign / Of languor, though so calm, & though so great, / Are yet untroubled & unpassionate! / Who, though so noble, share in the world’s toil, / And, though so task’d, keep free from dust & soil!”道無心、不同憂之謂也。R.L. Nettleship: “I sometimes think one might conceive of God as a being who might experience what we call the intensest pain & pleasure without being ‘affected’ by it” (C.E. Montague,A Writer’s Noteson His Trade, “The Phoenix Library”, p. 237)，正Spinoza語註脚，參觀第七一四則論《全晉文》卷十八何劭《王弼傳》。Leibniz,Théodicée, “Discours Préliminaire”, §22: “S. Athanase s’est moqué avec raison du galimatias de quelques auteurs de son temps, quiavoient soutenu que Dieu avoit pati sans passion. ‘Passus est impassibiliter. O ludicram doctrinam aedificantem simul et demolientem!’” (Die philosophischen Schriften, hrsg. C.J. Gerhardt, VI, S. 63)，則真如B. Russell所譏曲學阿世之言（參觀History of Western Philosophy, p. 604），非所以語於天人之故。

〇《繫辭》上：“易、聖人之所以極深而研幾也”；《注》云：“極未形之理則曰‘深’，適動微之會則曰‘幾’”；《正義》云：“‘幾’者，離無入有，是有初之微。”《繫辭》下：“幾者，動之微、吉之先見者也”；《注》云：“幾者，去無入有。理而無形，不可以名尋，不可以形覩者也。（中略）合抱之木，起於亳末，吉凶之彰，始於微兆”；《正義》云：“‘幾’、微也。（中略）事物初動之時，其理未著，唯纖微而已。若其已著之後，則心事顯露，不得為幾；若未動之前，又寂然頓無，兼亦不得稱幾也。幾是離無入有，在有無之際。”按沖遠釋“幾”字甚精。康伯注本之《老子》六十四章云：“其安易持，其未兆易謀，其脆易破，其微易散，為之於未有，治之於未亂。合抱之木，生於毫末；九層之臺，起於累土；千里之行，始於足下。”然竊以為太著迹象。《老子》十四章云：“搏之不得名曰”，“是謂無狀之狀，無物之象，是謂惚恍”；二十一章：“惚兮恍兮，其中有象；恍兮惚兮，其中有物”，尤可以移說“幾”，所謂“在有無之際”。“深”者，本也；“幾”者，跡之未著者也。《法華玄義》卷六上云：“機有三義：一者機是微義，二者機是關義，三者機是宜義。”亦資參驗。【少陵《閬山歌》：“松浮欲盡不盡雲，江動將崩未崩石”；東坡《高郵陳直躬處士畫雁》：“野雁見人時，未動意先改”，《次韻趙景貺春思》：“春風如繫馬，未動意先騁。”】

〇《繫辭》上：“吉凶與民同患”；《正義》云：“凶雖民之所患，吉亦民之所患也；既得其吉，又患其失，故老子云‘寵辱若驚’也”。按沖遠之詞辯矣，然未免強為之解。此正如《說卦》曰：“風以散之，雨以潤之”，而《繫辭》上則曰：“潤之以風雨”耳。《左傳》襄公二年：“以索馬牛皆百匹”，《正義》云：“牛當稱‘頭’，而亦云‘匹’者，因馬而名牛曰‘匹’，兼言之耳。經、傳之文，此類多矣。《易‧繫辭》云：‘潤之以風雨’，《論語》云：‘沽酒市脯不食’，《玉藻》云：‘大夫不得造車馬’，皆從一而省文也”（邢昺《論語正義‧鄉黨章》“沽酒市脯”句疏全襲此），而不知“吉凶同患”亦屬此例。又如《禮記‧學記》：“君子知至學之難易”；《正義》：“隨器與之，是至學之易；隨失而救之，是至學之難。”“難易”即“難”，猶“吉凶”即“凶”，沖遠渾忘“從一省文”，不免千慮之一失矣。孔平仲《珩璜新論》云：“宋玉《賦》‘豈能料天地之高哉’，地言‘高’，不可也；《後漢‧楊厚傳》‘耳目不明’，耳言‘明’，不可也”，正緣未之沖遠“從一省文”之論。王楙《野客叢書》卷二十一論《漢書》“于定國食酒數石不亂”、《論語》“沽酒市脯不食”如《繫辭》“潤之以風雨”、《左傳》“牛馬皆百匹”、《玉藻》“大夫不得造車馬”是皆“因其一而并其一，古人省言之體”；徐𤊹《筆精》卷二云[4]：“張氏曰：‘潤之以風雨，風未嘗潤也；烜之以日月，月未嘗烜也。’楊用修曰：‘古人之文，有因此而援彼者，有從此而省彼者。如‘沽酒市脯不食’，‘酒’非可‘食’也；‘大夫不得造車馬’，‘馬’不可言‘造’也。”似均不知沖遠早有此說者。王國維《觀堂集林》卷二《與友人論詩書中成語書》云：“古人言‘陟降’，不必兼‘陟’與‘降’二義。《周頌》：‘念慈皇祖，陟降庭止’，‘陟降厥士，日監在兹’，以‘降’為主而兼言‘陟’者也。‘文王陟降，在帝左右’，以‘陟’為主而兼言‘降’者也”云云，實即“從一省文”之理。沖遠舉名詞為例，靜庵所徵則為動詞，此物此志也。他如《左傳》昭公四年：“子產曰：‘苟利社稷，生死以之’”，謂雖死不惜，而兼舉“生”（參觀實同僖公二十八年：“榮季曰：‘死而利國，猶或為之’”）。《史記‧匈奴列傳》“舉事而候星月，月盛壯則攻戰，月虧則退兵”，因“月”而兼舉“星”；《法言‧問道篇》“申韓之術，刀不利，筆不銛，而加諸砥”，則礪刀而兼舉筆。【左思《吳都賦》：“魚鳥聱耴”，向注：“聱耴，衆聲貌。[5]魚當無聲，此云‘魚鳥聱耴’，文之失也。”】《列子‧楊朱篇》“堯舜偽以天下讓許由”，因堯及舜，則其尤甚者耳。

〇《繫辭》上：“見乃謂之象，形乃謂之器。”按參觀上文“鼓萬物而不與聖人同憂”注疏，又下文“形而上者謂之道，形而下者謂之器。”Goethe,Spruchweisheit in Vers und Prosa: “Das Wahre ist gottähnlich: es erscheint nicht unmittelbar, wir müssen es aus seinen Manifestationen erraten” (Sämtl. Werk., “Tempel-Klassiker”, III, S. 39);Faust, II, 12104-7: “Alles Vergängliche / Ist nur ein Gleichnis; / Das Unzulängliche, / Hier wird’s Ereignis” (Faust, hrsg.E. Trunz, 3teAuf., 1954, S. 364); Hegel,Ästhetik, Aufbau Verlag, 1955, S. 55: “Doch derScheinselbst ist demWesenwesentlich, die Wahrheit wäre nicht, wenn sie nicht schiene und erschiene”，均僧肇所謂“非跡無以顯本”也。

〇《繫辭》上：“是故易有太極，是生兩儀；《注》云：“夫有必始於無，故太極生兩儀也。太極者，無稱之稱，不可得而名，取有之所極，況之太極者也”；《正義》云：“太極謂天地未分之前，元氣混而為一，即是太初、太一也。故《老子》云‘道生一’，即此太極是也。又謂混元既分，即有天地。（中略）即《老子》云‘一生二’也。”按輔嗣語未晰，“有必始於無”是以“太極”為“無”也，而“有之所極”則又以“太極”為“有”矣。沖遠以“太極”為“一”，“兩儀”為“二”，皆“有”也，增出“道”則“無”矣，亦隱導夫《通書》所謂“無極而太極”之先路者。參觀第三一五則。

〇《繫辭》上：“子曰：‘書不盡言，言不盡意。’”按參觀第七五一則論《老子》五十六章“知者不言”。《漢書‧趙尹韓張兩王傳》張敞上封事曰：“夫心之精微口不能言也，言之微眇書不能文也”；《全晉文》卷三十四盧湛《與司空劉琨書》曰：“《易》曰：‘書不盡言，言不盡意。’然則書非盡言之器，言非盡意之具矣。況言有不得至於盡意，書有不得至於盡言耶？”亦可參觀。

〇《繫辭》下：“子曰：‘天下何思何慮；天下同歸而殊塗，一致而百慮。’”按《象山先生全集》卷二十二《雜說》云：“千萬世之前，有聖人出焉，同此心，同此理也；千萬世之後，有聖人出焉，同此心，同此理也；東、南、西、北海有聖人出焉，同此心，同此理也。”若可以說此數語矣，然而未周徧也。《列子‧湯問篇》云：“九土所資，或農或商，或田或漁，如冬裘夏葛，水舟陸車，默而得之，性而成之”，張湛注：“夫方土所資，自然而能，故吳越之用舟，燕朔之乘馬，得之於水陸之宜，不假學於賢智。慎到曰：‘治水者茨防決塞，雖在夷貊，相似如一，學之於水，不學之於禹也。’”合之象山之說，庶乎圓到。心同理同，亦緣物同理同；水性如一，故治水者之心思不謀而合。“Laws of Thought”即“Laws of Things”，良以此耳。參觀H.W.B. Joseph,An Introduction to Logic, 2nded., p. 13)；亦正Spinoza,Ethica, Partes II, Prop. 7: “ordo et connexio idearum idem est, ac ordo et connexio rerum” (“Classiques Garnier”, I, p. 131); Vico,Scienza nuova, §238: “L’ordine dell’idee dee procedere secondo l’ordine delle cose” (Opere, a cura di F. Nicolini, ed. Riccardo Ricciardi, p. 458)。《湯問篇》師文自言：“內不得于心，外不應于器”，而泰豆氏論善御云：“得之于銜，應之于轡；得之于轡，應之于手；得之于手，應之于心”（《莊子‧天道篇》輪扁云：“得之於手而應於心”）。《關尹子‧三極篇》論善琴者曰：“非手，非竹，非絲，非桐。得之心，符之手；得之手，符之物。”二說相輔：得心而物應，得物而心應，因物而亦隨心也(參觀H. Lotze,Logic, Eng. tr. ed. B. Bosanquet, I, p. 8: “Now a tool must fulfil two conditions, it must fit the thing & it must fit the hand” etc.)【John Lyly,Campaspe, III. iv, Alexander: “This is awry.” Apelles: “Your eyes goeth not with your hand.” Alex.: “Now it is worse!” Ap.: “Your hand goeth not with your mind.”】。心理之同然，物理之當然，因勢而導，順理以裁，並提而不可偏舉耳(參觀L. Pareyson,Estetica: Teoria delia Formatività, 2aed., pp. 33-5論“la materia”與“il lavoro dell’artista”[6])。

〇《繫辭》下：“尺蠖之屈，以求信也。”按參觀四五○則論Lord Chesterfield,Letters, ed. B. Dobrée, p. 2343: “Et l’on ne recule que pour mieux sauter”，七四三則論《全唐文》卷九五○高無際《漢武帝後庭秋千賦》。

〇《繫辭》下：“物相雜，故曰文。”按《藝概》卷一論此語，真能引而申之，觸類而長之，其詞曰：“《易‧繫辭》：‘物相雜，故曰文’；《國語》：‘物一無文’。徐鍇《說文通論》：‘強弱相成，剛柔相形，故於文：人、乂為文’。朱子《語錄》：‘兩物相對待，故有文，若相離去，便不成文矣’。為文者盍思文之所生乎？”又曰：“《國語》言‘物一無文’，後人更當知物無一則無文。蓋一乃文之真宰；必有一在其中，斯能用夫不一者也”（《國語‧鄭語》史伯對鄭桓公曰：“聲一無聽，物一無文，味一無果，物一無講”）。“雜”即Publius Syrus, §278: “Iocundum nil est, nisi quod reficit varietas” (Minor Latin Poets, “The Loeb Classical Library”, p. 50), Phaedrus, II, Prolog. 10: “Varietas delectat” (G. Büchmann,Geflügelte Worte, Volks-Ausgabe von B. Krieger, 1926, S. 284)之“varietas”。“相雜成文”、“無一無文”二事彼此輔佐，即Goethe,Die Wahlverwandtschaften, II. vii: “Abwechselung ohne Zerstreuung wäre für Lehre und Leben der schönste Wahlspruch” (Werke, hrsg.K. Alt, Bd. VIII, S. 141)，參觀Coleridge,Table Talk, ed. T. Ashe, pp. 146, 268, 291 on “il più nell’ uno”; B. Bosanquet,A History of Aesthetic, 2nded., p. 4: “Among the ancients the fundamental theory of the beautiful was connected... with the general formula of unity in variety”; p. 30: “... the one true aesthetic principle recogniz by Hellenic antiquity in general... [is] that beauty consists in the imaginative or sensuous ex-pression of unity in variety”。近來譚藝者如Th. Lipps亦以“Das Gesetz der Einheit in der Mannigfaltigkeit”為典則(詳見Grundlegung der Ästhetik, Bd. I, Kap. 3, S. 29 ff.)，別有稱為“The principle of variety-in-unity”者(L.A. Reid,A Study in Aesthetics, p. 114)。

〇《繫辭》下：“危者使平，易者使傾”；《注》云：“易，慢易也。”按《繫辭》上：“子曰：‘危者安其位者也，亡者保其存者也，亂者有其治者也’”；《繫辭》下云：“尺蠖之屈，以求信也；龍蛇之蟄，以存身也”；《謙》卦：“彖曰：天道虧盈而益謙，地道變盈而流謙，鬼神害盈而福謙，人道惡盈而好謙。”《老子》一書反復明此義，如九章云：“持而盈之，不如其已；揣而棁之，不可長保”；十五章云：“保此道者不欲盈”；二十二章云：“曲則全，枉則直，窪則盈，敝則新”；四十二章云：“故物或損之而益，或益之而損”；五十八章云：“禍兮福之所倚，福兮禍之所伏”；七十七章云：“天之道其猶張弓與！高者抑之，下者舉之，有餘者損之，不足者補之。天之道，損有餘而補不足。”希臘古人言“the envious reversal of the gods”, “Nemesis”, “Divine Jealousy”（參觀W.C. Greene,Moira, pp. 75, 85-7引Odyssey, XXIII. 209-12, Pindar,Pyth., 10. 20 f.; Herodotus, I. 34, 40-3, 120-5; VII. 10, 24, 35, 38 f.; Exodus, 20-5: “For I Jehovah thy God am a jealous God”則謂忌人之奉事他神，非此意)。Emerson: “Compensation”則頗道此意，而為游詞所掩，如云：“Every advantage has its tax”, “the compensations of calamity are made apparent to the understanding” etc. (F.H. Pritchard,Great Essays of All Nations, p. 836, 838)，僅窺“易者使傾”、“福兮禍伏”、“益之而損”，揚子雲《解嘲》所謂“炎炎者滅，隆隆者絕”，“高明之家，鬼瞰其室”，而未識“危者使平”、“禍兮福倚”、“損之而益”也。

〇《說卦》：“數往者順，知來者逆”；《正義》云：“人欲知既往之事者，《易》則順後而知之；人欲知將來之事者，《易》則逆前而數之。”按《易‧繫辭》下云：“夫《易》彰往而察來”，此處更拈出“順”、“逆”。然顧後則於既往亦可言“逆”，瞻前則於將來亦可言“順”，所從言之異路耳。故“前秋”可訓去秋，亦可訓來秋；“自今以來”即“自今以往”。晁補之《滿江紅》云：“問向前、猶有幾多春。三之一”，謂未來春色也；吳潛《鵲橋仙‧己未七夕》：“銀河半隱，玉蟾高掛，已覺炎光向後”，謂已過炎光也。《論語‧述而》“互鄉難與言”章“不保其往”，鄭玄注：“往，猶去也，亦何能保其去後之行也”；皇侃疏：“往謂已過去行。顧歡曰：‘往謂前日之行也。’鄭注云：‘去後之行’，亦謂今日之前，是已去之後也”；邢昺《正義》：“謂往前之行，今已過去”云云。若以今語釋之，則康成謂辭我而去以後之行，正將來耳。參觀七三五則論《全唐文》卷三七九李抱玉《讓副元帥及山南節度使表》。

〇《說卦》：“乾，天也，故稱乎父；坤地也，故稱乎母。”[7]按J.J. Winckelmann,Versuch einer Allegorie besonders für die Kunst: “Die in Bildern redende Natur und die Spuren von bildlichen Begriffen erkennt man sogar in demGeschlechte der Worte... Die Sonne hat in den altenund in den mehresten neuen Sprachen eine männliche Benennung, wie der Mond eine weibliche... Die erde hat eine Bennenung weiblichen Geschlechts und ist in weiblicher Gestalt gebilde” (Kleine Schriften und Briefe, Auswahl von W. Senff, S. 179;參觀Casanova,Memoirs, Eng. Tr.Arthur Machen, I, p. 18: “The Englishman, pleased with my reasoning, wrote down the following old couplet: ‘Dicite, grammatici, cur mascula nomina cunnus, / Et cur femineum mentula nomen habet’”[8]; Reuben A. Brower, ed.,On Translation, p. 237: “The Rissian painter Repin was baffled as to why Sin had been depicted as a woman by German artists; he did not realize that ‘Sin’ is feminine in German (die Sünde) but masculine in Russian. Likewise a Russian child, while reading a translation of German tales, was astounded to find that death, obviously a woman (Russian fem.), was pictured as an old man (der Tod)” etc.)。

〇《說卦》：“乾為天，為父，為良馬，為老馬。坤為地，為母，為子母牛。”按《坤》卦：“元亨，利牝馬之貞。”何以《說卦》易馬為牛耶？參觀E. Jones,Nightmare, Witches, & Devils, pp. 248 ff.引M. Jähns,Ross und Reiter in Leben und Sprache, Glauben und Geschichte der Deutschen, Bd. I, S. 77: “Die innige Zusammenstellung von Pferd und Frau ist uralt” usw.。



[1]“不失常道”原作“不少常道”。

[2]“不失常道”原作“不少常道”。

[3]Samul Johnson: “[Shakespeare] makes no just distribution of good or evil, nor is always careful to show in the virtuous a disapprobation of the wicked; he carries his persons indifferently through right and wrong, and at the close dismisses them without further care, and leaves their examples to operate by chance. This fault the barbarity of his age cannot extenuate; for it is always a writer’s duty to make the world better, and justice is a virtue independent on time or place” (Preface to the Works of Shakespeare); William Hazlitt: “... for morality (commonly so called) is made up of antipathies; and [Shakespeare’s] talent consisted in sympathy with human nature, in all its shapes, degrees, depressions, and elevations. The object of the pedantic moralist is to find out the bad in everything: his was to show that ‘there is some soul of goodness in things evil’” (Characters of Shakespeare’s Plays).

[4]“卷二”原作“卷一”。

[5]“聱耴”原作“耴聱”。

[6]“artista”原作“artiste”。

[7]“父”原作“夫”。

[8]“Tell us, grammarians, why cunnus (vulva) is masculine and mentula (penis) is feminine?”