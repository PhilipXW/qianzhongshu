《容安馆札记》633-635则


六百三十三


《唐柳先生文集》卷二十五《送玄舉歸幽泉寺序》云：“佛之道大而多容。凡有志乎物外而恥制於世者，則思入焉。故有貌而不心，名而異行，剛狷以離偶，紆舒以縱獨，其狀類不一，而皆童髮毁服以游于世。其孰能知之！”按柳州此意，至明季而益驗。《牧齋有學集》卷四《寄懷嶺外四君詩‧之一》（金道隱）云：“法筵臘食仍周粟，壞色條衣亦漢官”，又《嘉禾梅溪訪大山禪人‧之三》云：“四缽尚擎殷粟米，七條還整漢威儀”；卷九《題歸玄恭僧衣畫像‧之二》云：“周冕殷哻又刼灰，緇衣僧帽且徘徊。儒門亦有程夫子，贊歎他家禮樂來。”錢飲光《田間詩集》卷一《澹歸師寄訊忻慨成詩》云：“早信皈依緣謗佛，但存血氣總為僧”；卷三《金陵即事‧之一》云：“荒路行愁逢牧馬，舊交老漸變高僧”；卷四《贈朱七處士》云[1]：“穩著僧衣官不禁，閒談往事難偏多”；卷七《雜憶‧之八》云：“惟有山僧裝不改，近聞牒下漸苛求。”黃梨洲《明文授讀》卷四十四（《懸榻編》卷二）徐芳《四十八願期場序》：“近代來乃更有不聾而頑，不瞽而眩，不跛蹇而顛躓，則釋氏更擴其宇以涵覆之。而是輩乃羣然來歸，幸其頂踵之有託。而佛數千年前所以入中國之意，始灼然大明於天下”，梨洲評曰：“此言亂來士大夫折而入於佛，悲慨淋漓，不朽之文！”卷五十四徐芳《愚者大師傳》云：“嘗讀劉秉忠對世祖語，歎其奇而中也。又歎釋之教屢斥於儒，而當其變，乃合而有助，似釋翻為儒設。”（“愚者大師”即方密之。）《南雷文案》卷六《劉伯繩先生墓誌銘》記伯繩語惲仲升云：“古來賢士隱於禪者不少，蓋曰：‘吾非真禪也，聊以抒艱貞之志云耳！’猶之趙岐、李燮避身傭保，非愛傭保之業也”“；卷十《七怪》云：“近年以來，士之志節者多逃之釋氏。蓋强者銷其耿耿，弱者泥水自蔽而已；有如李燮避仇，變姓名爲傭保，非慕傭保之業也。”《歸莊集》卷一《冬日感懷和淵公韻十首‧之三》云：“三楹茅屋卧江邊，雖作頭陀不解禪”；《六》云：“僧貌何妨自儒行，不須佞佛誦南無。”吳仕潮《漢陽五家詩選》卷三李以篤《送一公遊白嶽》：“亂後高人歸二氏，秋來楚客類孤蓬”；《懷人詩》之五《熊魚山給諫》：“亂後人高二氏名，如公方不負平生。”張相文編《閻古古全集》卷四《汧罝草堂讀史詩》云：“愁將椎結剃金錢，海内多增隱士禪”；《皈僧》云：“非關旱極胡爲鬋，不是刑餘豈合髡”；卷五《哭梅惠連》云：“亡國大夫羞語勇，入山名士且爲僧。”呂晚村《東莊詩集‧零星集‧讀薇占桐江隨筆再次原韻奉題》云：“翻從佛院存吾道”；《晚村文集》卷二《與潘美巖書》、卷四《答徐方虎書》、卷六《自題僧裝象贊》皆可參觀。真山民《九日》云：“年來頗恨儒冠誤，好倩西風吹去休”；《醉餘再賦》云：“西風抵死相摇撼，爭奈儒冠裹得牢”，與明之遺民便自不同（劉須溪《甲午九日牛山作‧減字木蘭花》亦云：“不用登高，處處風吹帽不牢”）。

〇《山谷老人刀筆》卷一《與洪甥駒父》云：“君子之事親，當立身行道，揚名於後，文章直是太倉之稊米耳。”按周紫芝《太倉稊米集》之名當本此語。

〇明王士性《廣志繹》卷四論江西人云：“譚天懸河。其出也，能不事子母本，徒張空拳以籠百務，虛往實歸，如堪輿、星相、醫卜、輪輿、梓匠之類，非有鹽商、木客、筐絲、聚寶之業也。故作客莫如江西。”按此所以《儒林外史》第七回言陳和甫為江西南昌人，第十回復言：“自離江西，走過九省。”《醒世姻緣》六十一回：“江右鄧蒲風，飛星演禽”；《野叟曝言》第十一回：“江右吳鐵口，兼精星相，測字如神。”參觀沈周《客座新聞》卷六《江右人多詐》、卷十《江西人陰詐》。

〇《五燈會元》卷六僧肇就刑說偈曰：“四大元無主，五陰本來空。將頭臨白刃，猶似斬春風。”按《元覺永嘉集》第六篇優畢叉頌云：“身與空相應，則刀割香塗，何苦何樂？”楊漣獄中血書結句云：“大笑大笑還大笑，刀砍東風，於我何有哉！”（《楊大洪先生忠烈實錄》正用此。）

〇Remy de Goncourt,Le Chemin de Velours., p. 275: “La vérité est qu'il est impossible d'instruire une jeune fille sans la déflorer... Les natures délicates se corrompent par la tête, comme les roses qui commencent à se faner par la pointe des feuilles.”按參觀G.A. Borgese,I Vivi e I Morti, p. 19: “Anche nei fiori [i.e.Ortensie] proseque il contrasto fra il verde e il bianco; e si direbbe un contrasto fra la tenacia del corpo e la pazienza d’un desiderio che n’è prigionero. Il verde del fusto e delle foglie trapassa nei petali, e vi periste, quantum que attenuatto, finchè può. Il candore Movendo dall’ orlo estremo, conquista a grado a grado quel verde, e ne leva il fiori così lenta fatica che appare alla fine esausto ed opaco.”末句又可與《疑雨集》卷二《花下》之“未必春工一夕移，杏花清減夜來姿；可知顏色關人處，正在紅消欲白時”比勘。

〇Milton,Moscovia(1682): “When there is love between the two, the Man, among other trifling gifts, sends to the Woman a Whip, to signify, if she offend, what she must expect; & it is a Ruleamong them, that if the Wife be not beaten once a week, she thinksher self not belov’d” (quoted in Dorothy Brewster,East-West Passage, p. 19). Cf. Montesquieu,Lettres Persanes, LI: “On ne saurait croire combien les femmes moscovites aiment à être battues : elles ne peuvent comprendre qu’elles possèdent le cœur de leur mari, s’il ne les bat comme il faut... Voici une lettre qu’une d’elles écrivit dernièrement à sa mère” etc.(Éd. “Classiques Garnier”, pp. 112-3); Stendhal,Vie de Henri Brulard, ed. H. Martineau, “Le Divan”, I, p. 117: “Quand on a affaire à une princesse ou à une femme trop riche, il faut la battre, ou l’amour s’éteint”; Casanova,Memoirs, tr. Arthur Machen, vol. X, pp. 165 ff.: “Zaira’s fits of ill-humour had compelled me to conform to the custom of the country & beat her. Strange to say, I could not have taken a better way to prove my love. Such is the character of the Russian women” etc. Nietzsche,Also sprach Zarathustra, I, “Von alten und jungen Weiblein”: “Du gehst zu Frauen? Vergiss die Peitsche nicht!” (Werke, hrsg. K. Schlechta, Bd. II, P. 330).餘見第一百九十九則論Italo Svevo,Confessions of Zeno, p. 25.
〇顧石公《盋山文錄》卷一《復鄧熙之書》云：“碑誌之作，竊謂唐、宋人參用傳體，敘次特備，較勝於漢人，何者？漢人之體，大抵參伍其事，而約之以詞。自是以降，詞乃益勝。將敘本事，必以前事為比附；苟隸前事，或於本事多參差。六朝及唐初類然。”按此論殊有識，亦即《南齊書》卷五十二《文學傳‧論》論詩所謂“或全借古語，用申今情”。《漁隱叢話前集》卷三十五《西清詩話》稱荊公挽韓魏公及陸子履詩皆能“以故事紀實事”，證此之謂。

〇《盋山文錄》卷二《送田撰異從使英俄序》云：“今之矜言洋務者，輒為清議所斥，皆非也。”按王紫詮《弢園文錄外編》卷二《洋務上》云：“咸豐初元，余言洋務時，以為喪心病狂。今則人人以洋務為終南捷徑。”張祖翼《清代野記》卷上《李文忠致謗之由》條云：“光緒己卯，總理衙門同文館招考學生，光稷甫先生謂予曰：‘爾如赴考，便非我輩，將與爾絕交。’予之隨使泰西也，往辭祁文恪師世長，師嘆曰：‘你好好一世家子，何為亦入洋務？’及隨星使出都，沿途迎送者曰：‘此算什麼欽差？直是一羣漢奸耳！’當時頗為氣短。郭嵩燾使英倫，求隨員十餘人，無有應者，豈若後來一公使奉命後，薦條多致千餘哉！邵友廉隨崇厚使俄，同年餞於廣和居，蔣綬珊戶部向之垂淚，皆以此宴無異易水之送荊軻也。”參觀袁翔甫《談瀛錄》眉批。

〇《豫章黃先生文集》卷十九《答洪駒父書》云：“老杜作詩，退之作文，無一字無來處，蓋後人讀書少，故謂韓、杜自作此語耳。”按元微之《酬孝甫見贈十首‧之二》云：“杜甫天材頗絕倫，每尋詩卷似情親。憐渠直道當時語，不著心源傍古人”，稱杜之杜撰白描。韋絢《劉賓客嘉話錄》述夢得論詩中用僻字必有來歷，所舉三例，其一為杜之“老拳”。山谷遂推而廣之，以至於尋常字句。若夫退之，則方密之《通雅》卷八云：“退之文‘苗薅髮櫛’《韓弘碑》、‘目擩耳染’《房啟銘》、‘劌目訹心，刃迎縷解，鈎章棘句，間見層出’《貞曜銘》、‘曹誅五畀’《曹成王碑》、‘孌索’、‘噎喑’《張徹墓銘》、他如‘喁噞’、‘視傷悼瘢痆’、‘巴艷收婠妠’、‘闖竇揳窋窡’此類甚多，皆對《廣韻》鈔撮，而又顛倒用之，故意謷牙，鹿門以為生割，甚為退之不取也。”戚鶴泉《景文堂詩集》卷四《讀韓昌黎詩》云：“虞彝夏鼎嫌典重，往往破碎前人辭。有時任意自作故，究窮所出奚從知。”自注：“如‘峙質能化貿，逞志縱獫猲’，用經不免破碎。‘觰沙’、‘滂葩’、‘𤔖𤔎’、‘敲䬝’等字皆不見所出。”則山谷亦一時快意語耳。胡孝轅《唐音癸籤》卷二十三摘孟東野詩用奇字（“𦟛”、“柧椾”、“踔𤠟”、“陟卓”、“𣊪𣊪”、“殑殑”、“峻峻”、“華華”、“強強”），“自以意疊，幾成杜撰”云云，可與方、戚論昌黎語相發明。

〇G.H. Lewes,The Life & Works of Goethe, Bk. VI, ch. 2: “A Frenchman, an English, & a German were commissioned, it is said, to give the world the benefit of their views on that interesting animal the camel. Away went the Frenchman to theJardin des Plantes, spent an hour there in rapid investigation, returned and wrote afeuilleton, in which there was no phrase the Academy could blame, but also no phrase which added to the general knowledge... The Englishman packed up his tea-caddy & a magazineof comforts; pitched his tent in the East; remained there two years studying the Camel in its habits; & returned with a thick volume of facts, arranged without order, expounded without philosophy, but serving as valuable materials for all who came after him. The German, despising the frivolity of the Frenchman, & the unscientific matter-of-factness of the Englishman, retires to his study, thereto construct the Idea of a Camel from out of the depths of his Moral Consciousness. And he is still at it” (“Everyman’s Library”, p. 406).按參觀Eduard Engel,Deutsche Stilkunst, IIItesBuch, 6tesKap.: “Ein geistreicher ausländischer Seelenforscher, dessen Name mir leider entfallen, kennzeichnete einmal die drei wichtigsten Kulturvölker nach der Art, wie sie Aufgabe lösen würden, ein Kamel zu zeichnen. Der Engländer würde in die nordafrikanische Wüste ziehen; der Franzose in den PariserJardin des Plantes; der Deutsche würde nichts dergleichen tun, sondern das Kamel aus der Tiefe seines Gemütes zeichnen.— Ganz genau hat jener Forscher uns doch nicht gekannt: der Deutsche würde zwei Kamele zeichnen und eins das subjektive, das andre das objektive nennen” (22tebis 24steAuflage, S. 123).憶一九五四年T.L.S.社論有云：“Long after the apocryphal international conference about elephants the German sent in three thick volumes entitledEinleitung zur Fragestellung: Wie ist ‘Elefant’ überhaupt möglich?”【“Un Francese, un Tedesco, un Inglese e un Polacco furono mandati in africa per studiare la vita degli elefanti. Il Francese rimase in Africa per tre settimane e al suo ritorno scrisse in una rivista un articoloL’elefante e i suoi amori. Il Tedesco vi rimase tre mesi e al ritorno pubblicò un lungo studio,L’elefante dal punto di vista fisiologico economico e sociale. L’Inglese rimase in Africa un anno e poi pubblicò un volume, irto di cifre, sull commercio dell’avorio. Il Polacco rimase un mese in Africa e scrisse un opuscolo:L’elefante e la questione polacca” (D. Provenzal,Dizionario umoristico, 4aed., pp. 174-5).】

〇《後村長短句》卷五《燭影搖紅》云：“蓬萊有路，辦個船兒，逆風也到。”李開先《一笑散》載時曲《山坡羊》云：“順水船兒撐不過相思黑海。”[2]

〇Eduard Engel,Deutsche Stilkunst, IIItesBuch, 7tesKap.: “Wenn des Aristoteles Bericht der Wahrheit entspräche, in des Alkibiades Reden seien die Beiwörter nicht bloss eine Würze (ἥδυσμα), sondern die Hauptkost (ἔδεσμα) gewesen, so wäre Alkibiades ein eitler blumiger Schwätzer gewesen.... Die Nährkost der Rede besteht in den Haupt- und Zeitwörtern; sie sind Brot und Fleisch, die Beiwörter nur Würze und Beiguss. Auch diese können einen gar feinen Geschmack im Munde erzeugen und hinterlassen, missen wir sie nicht; zum Sattwerden aber brauchen wir nahrhaftere Dinge, und wer uns mit dem Beiwerk seiner Kunst abspeisen will, den halten wir für einen unredlichen Sudelkoch” (op. cit., p. 133).按參觀《五雜組》卷十五記王百穀語云[3]：“庖之拙者則椒料多，匠之拙者則箍釘多，官之拙者則文告多。”餘見第二十五則論Novalis,Fragmente,§1977。亞理斯多德之喻，參觀《百喻經》第一則。

〇昌黎《歸彭城》云：“刳肝以爲紙，瀝血以書辭。”顧氏《韓詩集注》、沈氏《補注》皆無注。方世舉注：“《拾遺記》：‘浮提國獻善書二人刳心瀝血，以代墨焉。’”《唐宋詩醇》云：“從少陵《鳳凰臺》詩化出，又庾信《經藏碑》有‘皮紙骨筆’之句。”竊謂《猗覺寮雜記》卷上疑退之《贈張秘書》詩用《楞嚴經》，沈氏《補注》疑退之《雙鳥詩》用《觀佛三昧經》，而皆不知退之此二語更與釋典相似，何耶？《賢愚經》卷一云：“剝皮作紙，析骨為筆，血用和墨”；《大智度論》卷十六《毘梨耶波羅蜜義第二十七》云：“以汝皮為紙，以身骨為筆，以血書之”；卷二十八《欲住六神通釋論第四十三》云：“出骨為筆，以血為墨，以皮為紙，書受經法。”《牧齋有學集》卷六《含光法師過紅豆莊》云：“身座肉燈思往劫，紙皮墨骨誓新參。”錢遵王注引《洛陽伽藍記》卷五凝圓寺：“宋雲與惠生使西域，王城南一百餘里，有如來昔作摩休國剝皮為紙、析骨為筆處”，亦尚是賣花擔頭看桃李也。《洛陽伽藍記》語，出卷五城北宋雲宅條。倪魯玉注《庾子山集》卷十三《陝州農郡五張寺經藏碑》“皮紙骨筆，木葉山花”，即引《伽藍記》。《全梁文》卷五十三載陸雲公《御講般若經序》：“剜體供養，析骨書寫”；白居易《白氏文集》卷六十九《蘇州重玄寺法華院石壁經碑文》：“假使人刺血為墨，剝膚為紙，即壞即滅，如筆畫水”；《全唐文》卷七百八十三穆員《東都龍興寺鎮國般舟道場均上人功德記》：“經以皮為紙，以血為墨。”竊疑退之惡太類釋典語，故易“皮”為“肝”，以掩其跡耳。曰“肝”者，古醫書有“肝葉”之稱也。《黃帝難經集注》卷四第四十一難云：“肝獨有兩葉，應木葉也。”《中興以來絕妙詞選》卷九黃師參《沁園春》：“滴露研朱，披肝作紙，細寫靈均孤憤。”Guillén de Castro: “Escribió en este papel con sangre mi obligacion” (E.R. Curtius,Europäische Literatur und Lateinisches Mittelalter, 2teAufl., S. 340); Logau: “Der Deutschen ihr Papier / war ihres Feindes Leder; / der Degen war die Feder: / mit Blute schrieb man hier” (A. Biese,Deut. Literaturgeschichte, I, 4).【Virgil,Aeneid, I, 478: “per terram, et versa pulvis inscribitur hasta”;“And his reverend spear scribbled in the dust.”】【F. Tristan l’Hermite: “La plainte écrite de sang” (Posies, chosen by P.A. Wadsworth, p. 41).】【The Comedy of Errors, III, i: “If the skin were parchment....”】

〇Diderot,Le Neveu de Rameau, “Textes littéraires français”, édition critique par Jean Fabre, p. 48: “J’aime les chairs [a propos de Mlle Hus] quand elles sont belles; mais aussi trop est trop, et le mouvement est si essentiel à la matière!”按可以談藝。方密之《通雅‧卷首之三》載：“癡山曰：‘前輩論文，有專取厚重，以為風教所關，福澤所出者，固也。其間政自有辨：阿犖山身重三百五十斤，顧當時見稱，乃在運其三百五十斤之軀，盤舞如飛，不然司馬保八百、孟業千斤，劉荊州大牛何異哉？鐘有徑廣者，容可萬石，顧其肉郭必不能厚，厚則石而咽矣。惟其靈也，惟其動也。’”參觀陶周望《歇菴集》卷三《及幼草序》云：“予嘗以文士之才譬諸拳勇，蘇子瞻詩貫穴萬卷，妙有罏冶，用之盈牘，而韻致愈饒，此祿兒作胡旋，運千斤之軀，同於肉飛，氣勝其幹者也。”祿山事見《楊妃外傳》。【Nadzawi,The Perfumed Garden: “Women are like beds — the bulkiest are the softest.”】

〇Scarron,Le Roman Comique, IIePartie, ch. 10之有Madame Bouvillon，亦如Ben Jonson,Bartholomew Fair之有Ursula也。Rameau以Mlle Hus比之Madame Bouvillon (p. 48)，而狀其與Bertin交接則云：“on entendit un vocarme enrage... c’étoient les cris interrompus et sourds d’un homme qui étouffe: ‘A moi, moi, je suffoque; je meurs.’... Notre grosse créature dont la têteétoit égarée, qui n’y étoit plus, qui ne voyoit plus, comme il arrive dans ce moment, continuoit de presser son mouvement, s’élevait sur ses deux mains, et du plus haut qu’elle pouvait, laissait retomber sur les parties casuelles un poids de deux ou trois cents livres, animé de toute la vitesse que donne la fureur du plaisir.... Quelle diable de fantaisie à un petit marteau de se placer sous une lourde enclume” (Le Neveu de Rameau, éd. crit. par Jean Fabre, p. 71)。而Bartholomew Fair, Act II, sc. 1,Quarlous云：“He that would venture for’t, I assure him, might sink into her, & be drown’d a week, e’re any friend he had could find where he were.... ’Twere like falling into a wholeShireof butter” (Ben Jonson,Complete Plays, “Everyman’s Lib.”, II, p. 204)。Cf. Heine’s 3 poems on “Diana” (“Diese schönen Gliedermassen Kolossaler Weiblichkeit” usw.) inVerschiedene(Werke und Briefe, Aufbau-Verlag, I, pp. 246-8)即G. Sandry & M. Carrére,Dictionnaire de l’Argot moderne, 3eéd., p. 81: “Enfoncer la gélatine: avoir des relations avec une fille grasse.”又按Le Roman Comique, Éd. “Librairie des Bibliophiles”, II, p. 37: “La grosse sensuelle... étala... dix livres de tetons pour le moins, c’est-à-dire la troisième partie de son sein, le reste étant distribué à poids égal sous ses deux aisselles.”《朝野新聲太平樂府》卷二王和卿《撥不斷‧嘲胖夫妻》云：“綉幃中一對兒鴛鴦象，交肚皮廝撞”；卷三王和卿《小桃紅‧嘲胖妓》云：“一翻翻在人身上，偌長偌大，偌粗偌胖，壓扁沈東陽。”【“Lawrence Durrell has unearthed a lovely Eskimo legend calledNukarpiartekak! It is of an old bachelor... When he saw her he felt such desire that he lost his senses... Then he took her. At first it was as if he thrust himself in her up to the knees, then up to the arms... then up to the chin... And at last he gave a great shout & vanished in her completely... In the morning, the beautiful girl came out of the igloo to make water, & the skeleton of Nukarpiartekak came out.” (Alfred Perlès,My Friend Henry Miller, pp. 171-2).】

〇Rameau嘲座次云：“vous deveniez stationnaire a coté de moi, pauvre plat bougre comme vous,qui siedo sempre come un maestoso cazzo fra duoi coglioni.”按奇喻也，所徵物象即Carm. Priap., 54: “CD si scribas temonemque insuper addas, qui medium volt te scindere, pictus erit” (Hans Licht,Beiträge zur Antiken Erotik, S. 222: “Der Sinn ist klar: die Gestalt der Buchstaben CD mit einer darüber gemalten Deichsel ergeben eine gewisse Ähnlichkeit mit den männlichen Geschlechtsteilen, nämlich db”).陶菊隱《近代軼聞》中《奉系之糊塗蛋》一則記林白水撰社論謂張宗昌入都，潘復侍之，不離跬步，“如腎囊之於睪丸”云云，虐矣！而尚未為妙謔也。E. Partridge,Dict. of Slang, 4thed., p. 1033: “Dog’s ballocok: the typographical colon-dash (:–)”; H. Wentworth & S.B. Flexner, Dict. of Am. Slang, 2nded., p. 450: “sixty-nine: simultaneous cunnilingus & fellatio. From the position of the participants, end to end like 69, from Fr. ‘six-à neuf’.” [Soixante-neuf] In the slang of the bingo game, “any way round” means 69, & “one fat landy” means 8, “two fat lady” means 88 (Harper’s Slang Dictionary, p. 24). Cf.七三三則眉。

〇Douglas Bush,Mythology & the Romantic Tradition in English Poetry, p. 95論“decorative circumlocution”已見於十六世紀法國詩中，舉Du Bellay,La Défense, éd. L. Séché, pp. 152-3為例，復云：“Everyone remembers how Chaucer, having launched an unwonted bubble of high-flown style, catches himself in the act, &, with a quiet wink, punctures it before proceeding: ‘Til that the brighte sonne loste his hewe, / For thorisonte hath reft the sonne his lyght; / This is as muche to seye as, ti was nyght.’”[4]按參觀Scarron,Le Roman Comique, IePtie., ch. 1: “Le soleil avoit achevé plus de la moitié de sa course, et sou char, ayant attrapé le penchant du monde, roulait plus vite qu’il ne voulait. Si ses chevaux eussent voulu profiter de la pente du chemin, ils eussent achevé ce qui restoit du jour e moins d’un demi-quart d’heure; mais au lieu de tirer de toute leur force, ils ne s’amusoient qu’à fairè des courbettes, respirant un air marin qui les faisoit hennir, et les avertissoit que la mer étoit proche, où l’on dit que leur Maître se couche toutes les nuits. Pour parler plus humainement et plus intelligiblement , il étoit entre cinq et six”[5](Éd.“Librairie des Bibliophiles”, I, pp. 5-6); Fielding,Joseph Andrews, Bk. I, ch. 8: “Now the rake Hesperus had called for his breeches, prepared to dress himself for all night.... Now Thetis, the good housewife, began to put on the pot, in order to regale the good man Phoebus after his daily labours were over. In vulgar language, it was in the evening when Joseph attended his lady’s orders” (“The World’s Classics”, pp. 30-1).【即Quintilian, VIII. Iii. 35: “the first to blame over our own hyperbole” (Loeb, III, 230).】【The parody in Qon Quixote, I, cap. 2: “Apenas había el rubicundo Apolo tendido por la faz de la ancha y espaciosa tierra las doradas hebras de sus hermosos cabellos” esc. (“Clásicos Castellanos”, I, p. 71) for the plain “D.Q. mounted at dawn”.】

〇方植之《昭昧詹言》多妄語，殊不足取。惟卷一“宋明以來有一等詩家，如《西游記傳奇》所說諸色妖魔，竊取真仙寶貝一、二件，自據一山洞作狡獪，尋常兵力頗難收伏，而終非上真正道。其寶貝之來歷、作用、源頭，彼皆不足以知之。如阮公《詠懷》、太沖《詠史》、景純《游仙》、陶公田園、康樂山水、太白仙酒、杜公忠主憫時，皆為妖魔所竊，而其真用皆不存也。道德、政事亦然”則殊卓識妙喻。【Cf. Croce,Filosofia, Poesia, Storia, p. 49: “e la moneta falsi postula la buona.”】《升庵全集》卷六十五云：“人家蓄犬以防盜，而盜魁反能盜犬；聖人作《易》以致遠，而盜儒亦能盜聖”；《尺牘新鈔三集》卷四釋元賢《與人》云：“昔魔向佛誓曰：‘我今不奈你何，待末法，入你門，著你衣，吃你飯，稱你弟子，以壞你法。’”《官場維新記》第一回云：“自來宇宙間一切人物，有個真的，必定有個假的。所以有了一個孔聖人，便有一個鄉愿；有了一個伊尹，便有一個霍光；有了一個周公，便有一個王莽。譬如物類當中，魚目混珠，碔砆似玉。從前有個編《西游記》的邱真人，他最明白這個道理。他那一部《西游記》裏面，不論什麼如來、觀音、唐僧、行者、八戒、沙僧，個個都有假的。”可相發明。不辨為假而遽認作真，固不可；徒知其假而遽謂無真，亦不可。囫圇吞棗與因咽廢食，蓋兩失之。參觀Croce,Filosofia, Poesia, Storia, p. 49: “... così come la carta-moneta suppone rapporti non cartacei di scambi reali di cose con cose o di servigi con servigi, e la moneta falsi postula la buona”; G. Ryle,Dilemmas[6], pp. 94-5: “A country which had no coinage would offer no scope to counterfeiters” etc.; Lewis E. Gates, “Impressionism and Appreciation”: “The counterfeit merely proves the worth of the original” (Am. Crit. Essays: 19th-20thCenturies, “The World’s Classics”, p. 191); Felix Greene,The Enemy: “You cannot sell a fake unless there’s a demand for the real article.”

〇《官場維新記》第一回袁仰儕云：“泰西各國，自從士、農、工、商以至其文，地理、律例、兵法、音樂、美術、文字、語言，樣樣都有個專門之學，其間最注重的是個哲學。他那哲學，彷彿我們中國宋儒所講的‘性理’。他有了這哲學，所以就生出一種為人的道理、愛國的精神。”第七回制台大人云：“大學堂的宗旨，是重在科學，不重在哲學。那外洋來的哲學，都播散革命、平權一切妖言的種子的，斷不可列入學科。”按蓋亦知西學有體有用，而中國衹採其用也。今日之分別思想意識與業務進修，即落此科臼中。參看《四庫提要》卷一百二十五論歐邏巴學云：“國朝節取其技能，而禁傳其學術”；張文襄《勸學篇下‧設學第三》云：“新、舊兼學，舊學為體，新學為用”；岡千仞《觀光紀游》明治十七年八月一日記黃公度曰：“形而上，孔、孟之論至矣；形而下，歐、米之學盡矣”；辜湯生《張文襄幕府紀聞》卷上《曹參代蕭何》條云：“曾文正只知西人有鐵艦鎗礟，至彼邦學術、制度、文物，皆不過問”；又《清流》條云：“張文襄之效西法，非慕歐化，乃圖富強，以保中國名教，故作《勸學篇》”；又《權》條云：“忠信篤敬，德也，此中國之所長也；大艦巨礟，力也，此西洋之所長也”；張樵野《三洲日記》光緒十二年六月初三日云：“律師揭斯諦論中國義理，謂西人多不諳‘孝’字之義，故風俗不醇，國祚不永。余聞而悚然起敬，因語曰：‘格物工夫，西人講究不爽。若衡量義理，則中國五千餘年，愈研愈精，西人不逮。若合中、西融會貫，斯為得之。’”Recueil des Pensées de Joubert, Éd. 1838, Art. VI: “La physique moderne; la morale, chinoise; la métaphysique chrétienne; et la logique, péripatéticienne.”參觀第六百七十一則《復堂日記續錄》光緒二十五年四月廿四日：“讀《天演論》。西學中之微言大義，殊為精邃。”嚴又陵《與外交報主人論教育書》引裘可桴云：“體用者，即一物而言之也。有牛之體，則有負重之用；有馬之體，則有致遠之用。未聞以牛為體，以馬為用者。故中學有中學之體用，西學有西學之體用，分之則兩立，合之則兩亡。”

〇Frank Brady & F.A. Pottle,Boswell on the Grand Tour, Trade Edition, p. 293: “Next day he was very proud of himself, and in the coach he congratulated Thérèse Le Vasseur (who was almost twenty years his senior) on her good fortune in having at last experienced the ardours of a Scotch lover. Thérèse stunned him by denying that she had great cause for gratitude: ‘You have no art.’...This announcement filled him with terror.”按《渾如篇‧子弟有四不問》其三曰《不問了》，有云：“雲雨之歡，盡吾之興。他事完畢，何須盤問？喘噓唧噥，銀海朦朧，這些是哄”云云，正謂此也。Henry Miller,Tropic of Capricorn, Obelisk Press, p. 265: “A cold mechanical fuck for a buck in a dirty little hotel room, the bastard trying to pretend she was coming & not coming any more than Christmas was coming.”法語俚語所謂“faire du chiqué”是也。參觀B. Schmidt,Beiträge zur indischen Erotik, 3teAuf., S. 56 ff.: “Die Hetärens 64 Künste” (die Augen zu schliessen, einer Totengleich zu sein, usw.)。參觀Jack Reynolds,A Sort of Beauty, pp. 202-3: “It very seldom happened that a man was able to stimulate in her a passion commensurate with her own. Usually she pretended successfully that they did, with the result that her fame had round the world. But the groans, the head-rollings, the beating of the bed with double fists, were all part of the routine, like a dancer’s movements in a classical dance, & if there was any emotion in them at all, it was impatience.”參觀第六百八十六則。

〇Heine,Gedanken und Einfälle: “Die Demokratie führt das Ende der Literatur herbei: Freiheit und Gleichheit des Stils. Demokratischer Hass gegen die Poesie — der Parnass soll geebnet werden, nivelliert, macadamisiert” u.s.w. (Gesammelte Werke, hrsg. G. Karpeles, Bd. VIII, S. 293).按參觀E. & J. de Goncourt,Journal, 19 mai 1888: “Un mot caractéristique de ce temps. Grévy demandant au directeur des Beaux-Arts, comment il trouvait le Salon de cette année? ‘Pas d’oeuvre supérieure, mais une bonne moyenne.’ ‘Très bien, répondit Grévy, c’est ce qu’il faut dans une république’” (Édition définitive, T. VII, p. 197).

〇佚名《外國洋人歎十聲》云：“洋鬼子照鏡子歎了二聲，瞧了瞧自己樣好不傷情，黃髮鬈毛眼珠兒綠，手拿個哭喪棒，好似個猴精”（《鴉片戰爭文學集》上冊二五三頁）。徐時棟《偷頭記》亦云：“偷兒或著夷衣冠，持竹仗橐橐然，曳烏皮屐以來”（下冊八三六頁）。按參觀《湘綺樓箋啟》卷五《與曠優貢》：“此等正當如英吉利法，以棒敲其紅頂，豈可一日與游乎！”《小匏菴詩話》卷九載沈亨惠（慕琴）《登西洋鬼子樓》長古有云：“見人逡巡掉頭去，手一短笻雙目瞪。”Encounter, no. 39, p. 23引Gilbert Murray記“A Chinese sage”論西人持手杖云：“For what purpose except to beat the innocent?”

〇汪仲洋《庚子六月聞舟山警》第四首自注云：“英夷之腿極長，青布裹纏，直立，不能超越騰跑。睛色碧，畏日光，卓午不敢睜視”（《鴉片戰爭文學集》上冊一九一頁）。按程春海《雜錄》稿本有《丙申九月十七日與儀真相公話退而錄此》凡六則（見《中和月刊》第二卷第五期），其四云：“英吉利雖強，其強在水師艘巨礮遠，難與爭鋒。一入陸，則雙腿束直，跌則不易起。中國之弱者，可執梃制之。強者以鞾尖踢之，即仆矣。”方植之《儀衛軒文集》卷四《病榻罪言》云：“誘之上岸，𠸄夷所恃炮火，利遠不利近，若登岸入城，可以步戰巷戰，制梃用箭，足以殲之”；又引道光十一年歙縣葉鍾進號蓉塘客粵著《寄味山房雜說》謂：“𠸄夷目不能遠視，故不能挽強命中，脚又無利，上岸至陸地則不能行。若製梃專折其足，則皆斃矣”；平景孫《霞外捃屑》卷一載陳慶松咸豐戊午《論制英夷摺》云：“誅殺夷鬼，宜夜不宜晝也。臣聞夷鬼夜間目即不明，而性又嗜睡。且千里鏡斷非夜間能視之物，則礮發又安有準！我若廣募敢死之士，夜間蟻附而上，一登其舟，逢人便殺”；《齊民四術》卷十一《與果勇侯筆談》云：“論者皆謂英夷長於水戰，一登岸則技窮，此言斷不可信。英夷雖習船，其生長本在地上，何不可登岸之有？”皆可參觀。Sherard Vines,Humours Unreconciled, p.記日人語云[7]：“Beeg Engleeshman the fine target, red face very easy to shoot. Little Japanese, yarrow face — little Japanese Moong-kee, you call heem — very deef-cult to shoot”亦可參觀。

〇曾茶山《雪後梅花盛開折置燈下》云：“迨此暇時當舉酒，明朝風雨恐傷神。”按山谷《招吉老子範觀梅花》云：“及取江梅來一醉，明朝花作玉塵飛”【《外集》卷十一，青神注僅引何遜雪詩】；孫明復《八月十四日夜》云：“清尊素瑟宜先賞，明夜陰晴未可知”，茶山蓋兼師之。《野客叢書》卷二十謂山谷語出於潘佑詩：“勸君此醉直須歡，明朝又是花狼籍。”明復詩雖見采於《後村千家詩》卷四、《宋詩紀事》卷十二，而知者不多，僅能道朱希真《樵歌》卷中《西江月》之“片時歡笑且相親，明日陰晴未定”，初不曉朱詞之本孫詩也。李建勳《春日金谷園》云[8]：“火急召親賓，歡游莫厭頻。日長徒似歲，花過即非春。晚雨來何定，東風自不勻。須知三個月，不是負芳晨。”即潘佑意，而語冗弱矣。Lorenzo de’ Medici名篇Trionfo di Bacco e Arianna云：“Chi vuol esser lieto, sia: / di doman non c’è certezza” (The Oxford Book of Italian Verse, p. 191)正此之謂。昌黎《感春》第五首：“辛夷花房忽全開，將衰正盛須頻來”，“將衰正盛”四字甚妙。香山《花前歎》云：“欲散重拈花細看，爭知明日無風雨”，尤明復之祖。李涉《春晚遊鶴林寺》云：“野寺尋花春已遲，背巖唯有兩三枝。明朝携酒猶堪賞，為報春風且莫吹。”則從物邊著眼，皆本淵明《諸人共游周家墓柏下》：“今日天氣佳，清吹與鳴彈。……未知明日事，余襟良以殫。”【辛稼軒《臨江仙‧和韓南澗》云：“未知明日定陰晴。今宵成獨醉，卻笑眾人醒。”】【東坡《月夜與客飲杏花下》：“洞簫聲斷月明中，惟憂月落酒杯空。明朝捲地春風惡，但見綠葉棲殘紅。”】【太白《擬古十二首‧之二》云：“今日風日好，明日恐不如。春風笑於人，何乃愁自居？”】【《臨漢隱居詩話》載王荊公夫人小詞《約諸親遊西湖》云：“待得明年重把酒，携手，那知無雨又無風。”】【晁元禮《綠頭鴨》云：“料得來宵，清光未減，陰晴天氣又爭知。”】【李清照《玉樓春》：“要來小酌便來休，未必明朝風不起”（紅梅）。】【張籍《讌客詞》：“明朝花盡人已去，此地獨來空繞樹。”】【張文襄《惜春》：“老去忘情百不思，愁眉獨為惜花時。闌前火急張油幕，明日陰晴未可知。”】

〇嚴又陵兩游英國，而世僅知其少年時曾留學。張德彝《八述奇》光緒三十年十二月初二日：“拜嚴又陵復”；又初九日：“約嚴又陵及其少君嚴伯玉璩晚酌，嚴父子臨時辭。”時張方為駐英公使也。《散原精舍詩》卷上《送嚴幾道觀察游倫敦》七律（“餔啜糟醨數千載，獨醒公起闢鴻濛”云云）、姚叔節《慎宜軒詩集》卷四《贈嚴又陵復即送其赴倫敦》七律二首“先生老矣心猶壯，落筆能傳異域書”云云），即贈行之作。特不知又陵煙霞痼疾如何料量耳？又見六百七十一則。

〇森大來《槐南集》卷八《七月十日作》第三首云：“望洋幾度歎無成，小技嘔心誤半生。蟋蟀吟聲須少歇，蟛蜞文字好橫行。”《人境廬詩草》卷六《歲暮懷人詩‧楊星垣》云：“教兒兼習蟹行字，呼婢閒調鴃舌音”；卷七《續懷人詩‧巖谷修》云：“直引蛇行橫蟹足，而今安用此毛錐”，自注：“日本謂西人為蟹行書”；同卷《養疴雜詩》云：“重譯補箋新草木，馬留名字蟹行書”；卷八《酬曾重伯編修》第二首云：“文章巨蟹橫行日，世變羣龍見首時”（伊世珍《嫏嬛記》卷上《成都舊事》：“王吉夜夢一蟛蜞，在都亭作人語曰：‘我翌日當舍此。’吉覺異之，使人於都亭候之。司馬長卿至，吉曰：‘此人文章當橫行一世’云云”，公度句當是兼用此典）；《散原精舍詩》卷上《江干別芰老還豐城》云：“夢寐猶傳鷗外語，兒童隨習蟹行書。”【《樊山續（按當作“三”或“再續”）集》卷五《車中雜憶都門近事記之以詩》第五首云：“漢幟爭看龍倒挂，倉書欲變蟹橫行。”】

〇Abraham Lincoln, Speech at Quincy, Ill., 13 Oct. 1858: “As thin as the homeopathic soup that was made by boiling the shadow of a pigeon that had starved to death.”按參觀Robert Bretall,A Kierkegaard Anthology, p. 431: “[à propos of the religion of the congregation] As a religion,charmante, just about as genuine as tea made from a bit of paper which once lay in a drawer beside another bit of paper which had once been used to wrap up a few dried tea leaves from which tea had already been made three times”;Mille nuits et une nuit, tr. J.C. Mardrus, XV, pp. 100-1記Goha事所謂“c’est la soeur de la soeur de l’eaude où a cuit la poule.”

〇《陳司業詩集》卷三《悼亡》第二首：“何必他生訂會期，相逢即在夢來時。烏啼月落人何處，又是一番新别離。”按元微之《夢昔時》有云：“閒窗結幽夢，此夢誰人知！夜半初得處，天明臨去時。山川已久隔，雲雨兩無期。何事來相感，又成新别離。”即義山《昨日》所謂“未容言語還分散，少得團圓足怨嗟”是也。何道生《雙藤書屋詩集》卷一《歸夢》云：“多事惟歸夢，翻添幾別離”，已落第二義（參觀庾子山《代人傷往》：“無事交渠更相失，不及從來莫作雙”；又梁簡文帝《夜望單飛雁》云：“早知半路應相失，不如從來本獨飛”；項蓮生《憶雲詞》丙稿《清平樂》：“歸夢不如不作，醒來依舊天涯”；丁稿《菩薩蠻‧擬温庭筠》第十首：“夢見更相思，不如無夢時”；張祖廉輯《定盦遺著·與吴虹生書‧之十二》：“但遇而不合，鏡中徒添數莖華髮，集中徒添數首惆悵詩，供讀者迴腸盪氣。虹生亦無樂乎聞有此遇也”）。《紅樓夢》第31回黛玉說：“聚時歡喜，到散時豈不冷清？既冷清，則生感傷，所以不如倒是不聚的好”；賀鑄《菩薩蠻》：“良宵誰與共，賴有窗間夢；可奈夢回時，一番新别離”（《全宋詞》卷七十五）；范石湖《鵲橋仙·七夕》：“相逢草草，爭如休見，重攪别離情緒；新歡不抵舊愁多，倒添了新愁歸去”（《全宋詞》卷一五一）；馬樸臣《報循堂詩鈔》卷一《客中書懷》：“驚回鄉夢如新别，細讀家書抵暫歸”；韓偓《五更》云：“光景旋消惆悵在，一生贏得是悽涼”；雍陶《喜夢歸》則云：“覺來莫道還無益，未得歸時且當歸。”【阮瑀《止欲賦》；潘岳《寡婦賦》：“願假夢以通靈兮，目炯炯而不寢”；黄任《香草箋·别後有寄》：“甚欲報君香夢去，奈君多作不眠人”；虞集《悼亡》云：“欲覓音容須夢裏，先生無睡已多時。”參觀H. Weber,La Création poétique au 16esiècle en France, I, 356 ff.: “Le thème du songe qui réalise un moment le désir amoureux puis paisse une amére désillusion, était cher aux pétrarquister italiens (e.g. Sannazar,Rime, son. No. 51)”；又前六二二則論宋徽宗《燕山亭》詞。】

〇Kant,Anthropologie, §5: “Sogar wird studierte Dunkelheit oft mit gewünschtem Erfolg gebraucht, um Tiefsinn und Gründlichkeit vorzuspiegeln; wie etwa in derDämmerungoder durch einenNebelgesehene Gegenstände immer grösser gesehen werden als sie sind. DasSkotison(mach’s dunkel) ist der Wahlspruch aller Mystiker, um durch gekünstelte Dunkelheit Schatzgräber der Weisheit anzulocken. Aber überhaupt ist auch ein gewisser Grad des Rätselhatten in einer Schritt dem Leser nicht unwillkommen; weil ihm dadurch seine eigene Scharfsinnigkeit fühlbar wird, das Dunkele in klare Begriffe aufzulösen” (Werke, hrsg. Ernst Cassirer, Bd. VIII, S. 21-2).按參觀第四十九則論Jean-Paul Richter,Werke, hrsg. R. Wustmann, Bd. IV, S. 225-6;又Nietzsche,Götzen-Dämmerung: “Streifzüge eines Unzeitgemässen”, i: “J.S. Mill: oder die beleidigende Klarheit” (Taschen-Ausgabe, Alfred Kröner Verlag, Bd. X, S. 293); Léon-Paul Farque: “Une phrase claire à la première lecture vous contente comme une femme facile. À la deuxième, elle se vide.”又Kant論第一句自注云：“Dagegen beim Tageslicht besehen, scheint das, was heller ist, als die umgebenden Gegenstände, auch grösser zu sein, z. B. weisse Strümpfe stellen vollere Waden vor als schwarze” (S. 22)可參觀E. Partridge,Dict. of Slang, p. 60: “Black-silk barge: a stout woman thus dressed to diminish her amplitude.”
〇王次回《疑雨集》卷二《再賦個儂》第一首云：“仙家合住煙霞外，金屋藏渠也不堪”；龔定庵《己亥雜詩》反之云：“牡丹絕色三春暖，豈是梅花處士妻？”第四首云：“歡態每來驚處好，奇功端合險時收。閑情定屬英雄事，未許凡才畫一籌”；《己亥雜詩》衍之云：“喜汝文無一筆平，墜儂五里霧中行。悲歡離合本如此，錯怨蛾眉解用兵”；“美人才地太玲瓏，我亦陰符滿腹中。今日簾旌秋縹緲，長天飛去一征鴻”；“美人捭闔計頻仍，我佩陰符亦可憑。綰就同心堅待辱，羽陵山下是西陵。”卷四《臨行口占為阿鎖下酒詩‧之四》云：“問郎燈市可曾遊？可買香絲與玉鈎？可有繡簾樓上看，打將瓜子到肩頭”；定庵《己亥雜詩》仿之云：“偶賦淩雲偶倦飛，偶然閑慕遂初衣。偶逢錦瑟佳人問，便說尋春為汝歸。”

〇李義山《曲江》云：“從來此地黃昏散，未信河梁是別離。”按唐彥謙《春殘》云：“落花如便去，樓上即河梁。”正從此悟出。

〇義山《偶成轉韻七十二句》云：“首戴公恩若山重。”按趙嘏《獻淮南李僕射》云：“新諾似山無力負，舊恩如水滿身流。”

〇義山《壬申七夕》云：“風輕惟響珮，日薄不嫣花。”馮浩《注》卷四從何義門，改“日”作“月”字[9]，當是以題為“七夕”耳，遂語不可通。不知其本“心心待曉霞”句來，指朝日言。“嫣”即“蔫”字，可與《春深脱衣》之“日烈憂花甚，風長奈柳何”參觀。東坡《臥病彌月垂雲花開》詩，施注引此句，正作“日薄不蔫花”。

【《隋宮》云：“玉璽不緣歸日角，錦帆應是到天涯。”即《赤壁》（一作杜牧詩）之“東風不與周郎便，銅雀春深鎖二喬。”（又六百七十四則。）】

【龔詠樵《亦園脞牘》卷一：“孟襄陽句‘荷枯雨滴聞’，李義山亦云：‘留得枯荷聽雨聲’（孟浩然《初出關旅亭夜坐懷王大校書》）。”】【又《無題》：“車走雷聲語未通。”按傅玄《雜言》：“雷隱隱，感妾心；傾耳聽，非車音。”】

〇許善長《碧聲吟館談麈》卷一載西湖藕香居茶室一聯云：“欲把西湖比西子，從來佳茗似佳人。”按黃東發《日抄》卷六十二論東坡《次韻曹輔》“從來佳茗似佳人”云：“此句恰與‘若把西湖比西子’是天生之對。”顧圖河《雄雉齋選集》卷六《以餘杭龍井茶餉朱寧遠》云：“曾聞佳茗似佳人，況乃西湖比西子”；陳造《江湖長翁集》卷十六《次韻答高賓王》：“行處西湖作西子，從來佳茗是佳人。”

〇《海藏樓詩》卷七《贈林琴南同年》云：“文如至寶丹，筆若生薑臼。一篇每脫稾，舉世皆俯首。”按方虛谷《桐江集》卷四《跋曹之才詩詞三摘》云：“以至寶丹之事料，生薑臼之文法。”太夷語本此，而以“文”、“筆”對舉，殊欠分曉。《樊山續集》卷二十八《補壽袁爽秋觀察五十》第六首云：“詩律崢嶸老將壇，西江終古自波瀾。辛虀搗盡生薑臼，聖藥修成至寶丹。”語殊圓妥，亦切漸西詩體。亦見運事非海藏所長也。


六百三十四


《赴鄂道中寄絳》[10]：

路滑星殘喚起前，老來離緒尚纏綿。一般滋味分明是，舊夢勾回二十年絳破曉送余登車。

晨書暝寫細評論，詩律深嚴敢市恩？碧海掣鯨閒此手，衹教疏鑿別清渾余選注宋人詩甫卒業。

白沙彌望咽黃流，賸得長橋閱世休。心自搖搖車兀兀，三年六次度盧溝。

弈棋轉燭事多端，飲水差知等暖寒。如膜妄心應褪淨，居然無夢過邯鄲。


六百三十五


王大隆《丙子叢編》中所刻丁國鈞《荷香館瑣言》卷上云：“唐人碑志，涉及婦女，動用麗詞。《王天墓志》其夫人雍氏卒已八十八，而有‘河陽花白，凝出閣之新粧；天上星飛，綴承權之媚頰’；《鎮軍大將軍吳文殘碑》云：‘夫人恆國李氏，圓姿替月，潤臉呈花’；《昭成寺尼大德三乘墓銘》有‘朝云出谷兮行雨散’；宋開寶間絹畫佛象疏詞贊比丘尼有‘千嬌備體，百媚藏身。’”按參觀《說郛》卷四十四章淵《槁簡贅筆》云：“韓退之《大行皇后挽歌詞》云：‘鳳飛終不返，劍化會相從。’荊公云：‘此非君臣所言，近乎黷也。’王黼奉敕撰《明節和文貴妃墓志》云：‘妃齒瑩潔，常珥絳，有標致，俗目之為韻’，使荊公見之，當云何也？”【周煇《清波雜志》卷六論此曰：“宣和間，衣著曰‘韻纈’，果實曰‘韻梅’，詞曲曰‘韻令’。”】顧亭林《日知錄》卷三論“何彼穠矣”云：“或曰：‘《詩》但稱其容色，何也？’曰：‘古者婦有四德，而容其一也。言其容，則德可知矣。故《碩人》之詩美其君夫人者，至無所不極其形容。而《野麕》之貞，亦云：“有女如玉。”即唐人為妃主碑文，亦多有譽其姿色者。豈若宋代以下之人，以此為諱而不道乎？’”則又καλὸς κἀγαθός之旨（參觀第一百十一則）。《湘綺樓日記》光緒五年三月廿五日：“肅宗美人董氏，年十八而死，常袞作銘云：‘二九之年，麗容嫣然。’楊炎作其從父碑，敘其從父妻賈氏‘顏如桃李’。當時文無拘忌如此！”劉長卿《戲贈干越尼子歌》有云：“五年持戒長一食，至今猶自顏如花”；“一花一竹如有意，不語不笑能留人”；“雲房寂寂夜鐘後，吳音清切令人聽”；李羣玉《龍安寺佳人阿最歌八首》有云：“團團明月面，冉冉柳枝腰。未入鴛鴦被，心長似火燒”；“不是求心印，都緣愛綠珠。何須同泰寺，然後始爲奴”；“既爲金界客，任改淨人名。願掃琉璃地，燒香過一生”；“素腕撩金索，輕紅約翠紗。不如欄下水，終日見桃花”；“第一龍宮女，相憐是阿誰。好魚輸獺盡，白鷺鎮長飢”；羅振玉《鳴沙石室佚書》所刻《唐人選唐詩》載王昌齡《題靜眼師房》云：“白鴿飛時日欲斜，禪房寂歷飲香茶。傾人城，傾人國，斬新剃頭青且黑。玉如意，金澡瓶，朱唇皓齒能誦經，吳音唤字更分明。日暮鐘聲相送出，袈裟掛著箔簾釘。”蓋空有是色，不待滅度已然矣。【劉言史《贈童尼》：“舊時豔質如明玉，今日空心是冷灰。料得襄王惆悵極，更無雲雨到陽臺。”】【《白氏文集》卷十九《龍花寺主家小尼》云：“頭青眉眼細，十四女沙彌。夜靜雙林怕，春深一食飢。步慵行道困，起晚誦經遲。應似仙人子，花宮未嫁時。”《玉真張觀主下小女冠阿容》：“綽約小天仙，生來十六年。姑山半峯雪，瑤水一枝蓮。晚院花留立，春窗月伴眠。迴眸雖欲語，阿母在傍邊”，則女道士也。】宋岸舫《柳亭詩話》卷六云：“劉瑗《咏新婚》詩‘琴聲妾曾聽，桃子婿經分’，以奔女狡童做對，固已奇矣。周弘正《看新婚》詩‘莫愁年十五，來聘子都家’，竟以一妓一奴為配，所謂秦晉、潘楊者，竟安在哉！六朝人閨情院體，每以倡樓蕩子比興，真是習氣使然”云云，安知其非亦寫實耶？劉瑗詩題為《左右新婚》，一起云：“小史如初日，得婦類行雲”，明為孌童作也。

〇Letters of S.T. Coleridge, ed. E.L. Griggs, I, p. 534: “[To Robert Southey] how I stunk!— Convinced as I was before of the necessity of all parts of the human body, I now received double-damning Nose-conviction, that all my pores wereNecessary Holeswith a Vengeance... Well but the Nose is the most placable of all the senses / and to one’s own evil odours one can reconcile oneself almost as easily as to one’s own Vices.”所謂“necessary holes”，當是德文之“Bedürfnisloch”，謂幽門也。參觀Kant,Anthropologie, §22: “Welcher Organsinn ist der undankbarste und scheint auch der entbehrlichste zu sein? Der des Geruchs. Es belohnt nicht, ihn zu cultiviren oder wohl gar zu verfeinern, um zu geniessen; denn es giebt mehr Gegenstände des Ekels (vornehmlich in volkreichern Örtern), als der Annehmlichkeit, die er verschaffen kann” (Werke, hrsg. E. Cassirer, VIII, S. 44).

〇范石湖以後詩家，用佛典最夥者為錢牧齋。耶律晉卿用禪語連篇累牘，然不出公案語錄，不似范、錢之博及經論也。牧齋選《吾炙集》，以錢遵王《秋夜宿破山寺絕句》十二首壓卷，題其後曰：“每觀吳越間名流詩，字句襞積，殊苦眼中金屑。秋燈夜雨，泊舟吳門，從扇頭得遵王新句，不覺老眼如月，因語郭指曰：‘詩家之鋪陳攅儷，裝金抹粉，可勉而能也。靈心慧眼，玲瓏漏穿[11]，本之胎性，出乎毫端，非有使然也。“莫取琉璃籠眼界，舉頭爭忍見山河。”取出世間妙義，寫世間感慨’云云。”竊謂此牧翁阿私之曲說也。遵王十二首，皆襞積佛典。牧齋所稱，乃其第四首（前二句為“空庭月白樹陰多，崖石巉巖似盋羅”），即用《楞嚴經》卷一佛告阿難云：“彼人當以琉璃籠眼，當見山河，見琉璃不。如是，世尊，是人當以琉璃籠眼，實見琉璃。”則“莫取”兩字誤矣。又如第八首云：“夢裏羣羊見負魚，金鈴羯語受風初。乳傍自有光明穴，夜夜幽窗照讀書。”全撮取《高僧傳》卷九竺佛圖澄諸事，唯“羣羊負魚”從東北來指鮮卑有中原，影射女真入關，餘皆羌無所屬。王驥德《曲律》卷三《論用事》第二十一云：“用得古人成語恰好，亦是快事，然只許單用一句。要雙句須別處另尋一句對之。”吳天章《蓮洋集》卷六《裴然納姬》七律，翁覃谿評云：“‘清秋誰和杜秋詩’、‘寂寞樊川惱髩絲’、‘遙看陰成子滿枝’，三用小杜事，於章法似可商。”《昭昧詹言》卷一云：“用事忌出一處、一書”，舉“荊凡”對“臧穀”為例（《焦氏筆乘》卷四引葛常之評僧祖可“讀書不多，故變態少”云云，而論之曰：“數語最中學者之病，世乃有謂詩不關書者，遂欲不持寸鐵，鼓行詞場，寧不怖死？《世說》：‘王恭有清詞簡旨，能敘說，而讀書少，頗有重出。’頃名能詩者，一事累用，殊令人憎弊，正坐此。”可參觀）。若遵王此首，蓋撏撦之至下劣者，豈特眼中金屑而已！又《吾炙集》稱廬山僧光熊《哭兄詩》云：“身經刀過頭方貴，尸不泥封骨始香。”[12]《柳南隨筆》卷二謂婁東某人仿之，云：“題無軒冕詩方貴，囊絕錙銖手亦香。”

〇《柳亭詩話》卷七云：“王粲《登樓賦》：‘白日忽其西匿。……鳥相鳴而舉翼，原野闃其無人兮，征夫行而未息。’少陵全用其意，曰：‘空村唯見鳥，落日不逢人。’”按孫橒《餘墨偶談》卷一云：“摩詰以‘日暮飛鳥還，行人去不息’二語，括仲宣四句。”

【Sydney Dobell. Coleridge: “Hymn Before the Sunrise”: “Motionless torrents! silent cataracts.”《誠齋集》卷六《詔追供職學省曉發鳴山驛》：“氷痕猶带浪，霜草自成花。”[13]】

〇Celsus,De Medicina, IV, 11, 6謂嘔血不止，藥物無效，則當放血(Sanguis mittendus est; et si nihilominus ex ore processit, iterum tertioque,. et quotidie paulum aliquid — “The Loeb Classical Library”, I, p. 394)。Sterne與John Hall-Stevenson書亦云：“...I had the same accident I had at Cambridge of breaking a vessel in my lungs.... Finding in the morning I was likely to bleed to death, I sent immediately for a surgeon to bleed me at both arms — this saved me” (L.P. Curtis,Letters of Laurence Sterne, p. 180).十九世紀尚用此法，觀Sir William Hale-White,Keats as Doctor & Patient(1938)可知。

〇Sainte-Beuve,Portraits littéraires, II. p. 148: “Sa [Le Brun’s] fameuse querelle avecLegouvé, sur la question de savoir ‘si l’encre sied ou ne sied pas aux doigts de rose.’”按參觀錢飲光《藏山閣詩草》卷二《戲贈長干諸校書口號》第二首：“為愛樓居少見人，畫筆隨意寫風神。吮毫未下勤催出，笑說新妝墨點唇。”王培荀《聽雨樓隨筆》卷三引《觚賸》記李研齋妻號‘鍾山秀才’，嘗畫蘭竹，婢侍，以淡口退筆墨，李詩云：“別有香在口，莫畏胭脂濕。”又卷五引王西樵《鍾山秀才歌》云：“獨向閨房弄筆墨，墨痕時壓唇邊朱。”《天真閣集》卷十九又《外集》卷四《嬌女》云：“一點櫻唇留墨在，曹娥碑字甫橅臨。”董以寧《正誼堂文集》第二冊《姚夫人畫竹記》即記鍾山秀才事，謂：“姚名淑，字仲淑。媵名墨池，則畫竹時，其宜於墨淡者，俾受筆而口退其墨，故名。”又按姚為李長祥繼室，有《海棠居初集》。【沈彩《春雨樓集》卷二《作字》云：“雙魚洗冷汲清濤，淡墨輕濡吮彩毫。却被鴉鬟窺竊笑，朱櫻忽點紫蒲萄。”】

〇Schopenhauer,Parergaund Paralipomena, §400 [Kap. 21, §296]: “Eine Gesellschaft Stachelschweine drängte sich en einem kalten Winterrage recht nah zusammen, um sich durch die gegenseitige Wärme vor dem Erfrieren zu schützen. Jedoch bald empfanden sie die gegenseitigen Stacheln, welches sie dann wieder von einander entfernte.... Die mittlere Entfernung... ist die Höflichkeit und feine Sitte....Keep your distance” (Sämtl. Werk., hrsg. von E. Grisebach, Bd. V, S. 689 [hrsg. von P. Deussen, Bd. V, S. 717]).按Buffon,Histoire Naturelle,狀Le porc-épic有云：“ces mêmes armes qui leur sont si utiles contre les autres, leur deviennent très incommodes lorsqu'ils veulent s’unir” (Oeuv. compl., éd. Garnier, T. II, p. 616; cf. Jules Ranard,Histoires naturelles, éd. F. Bernouard, p. 47: “garni de porte-plume bien gênants pour lui et son amie”).叔本華罕譬而喻，遂成奇語，所謂點化也。《山海經》卷二《西山經》：“豪彘”，郭璞傳云：“亦自為牝牡。”又《贊》云：“厥體兼資，自為牝牡。”參觀七六七則。

〇Croce,Frammenti di Etica論“la politica della virtù”極入情合理，因云：“‘Come fa la natura per congiungere tra loro l’alto e il basso dell'uomo? Vi pone la vanità frammezzo’: dice un epigramma, composto non si sa bene se dal Goethe o dallo Schiller” (p. 83).按La Rochefoucauld早云：“La vertu n’irait pas loin si la vanité ne lui tenait compagnie” (Oeuv. compl., “Biblioth. de la Pléiade”, p. 273; cf. p. 270: “Les vices entrent dans la composition des vertus” etc.).
〇蘇召叟《泠然齋詩集》卷一《夜讀杜詩四十韻》云：“草堂聞無人，正在成都縣。人間畫圖樣，皮骨怪豐腆。京華四十載，褐短更驢蹇。至今彼堂上，唇綻齒微現。獨餘雙眸子，利若秋江剪。”是少陵類清宮所藏孔子象，唇不掩齒也。郝天挺《陵川文集》（王鏐編本）卷十《東坡先生畫象》云：“至神無滯形，丹青莫能狀。畫工豈有浩然氣，漫著南箕。翕舌空點痣，不如夜寂對江月，皜皜見公真顏色。”自注：“面間多黒子，故云。”是子瞻類清宮所藏明太祖象，面多痣也。

〇陳耀文《花草粹編‧自序》云：“嗣以飄泊東南，納交素友淮陰吳生承恩、姑蘇吳生岫，皆躭樂秇文，藏書甚富。”按今世考論《西遊記》作者，似未及此。亦如《女仙外史》第一回、第四回等，皆有洪昇評語，沙張白《定峯樂府》亦有洪昇柬札，《陳迦陵填詞圖》有洪昇題北曲一套，毛稚黃《匡林》卷下《答洪昇書》，而今世考論《長生殿》作者，皆瞠目無覩也。《射陽先生遺稿》卷二《花草新編序》云：“選詞眾矣，唐則稱《花間集》，宋則《草堂詩餘》。余嘗欲揀汰二集，合為一編。今秋逃暑，始克為之，因復益以諸人之本集，諸家之選本，記錄之所附載，翰墨之所遺留，上溯開元，下斷至正，會通銓擇，錄而藏之。繇《花間》、《草堂》而起，故以《花草》命編”云云。竊疑陳氏之《粹編》即以吳氏之《新編》為藍本，不特一瓻借書而已。【王晫《松溪漫興》卷六《觀獵》、卷十《對雪奉懷周清林》、《毛西河合集》五律卷二《游佟園》。】

〇淵明《詠貧士》云：“萬族各有託，孤雲獨無依。”詩中自有人在。太白《春日獨酌》衍為四句，云：“孤雲還空山，眾鳥各已歸。彼物皆有託，吾生獨無依。”轉成死句。至《獨坐敬亭山》之“眾鳥高飛盡，孤雲獨去閑。相看兩不厭，只有敬亭山。”[145]復用此意，則妙矣。

〇杜審言《都尉山臺》云：“枝亞果新肥。”[15]少陵《王宰畫山水圖歌》云：“山木盡亞洪濤風。”

〇《愛日齋叢鈔》卷三云：“俗言：‘宰相客位可納涼’，以炎暑有所不避也。”郭𠐺伽《樗園銷夏錄》卷上曰：“鬱蒸湻悶，殆不可過。俄有人投刺相見，盛衣冠而坐。勸其少解外衣，答言：‘尚有他適，恐脫去而復著，更益其熱。’憶昔在淮安嚴歷亭司馬寓中水亭納涼，茶瓜甚適後，一客到，盛言今兹之暑，且云不識何地可避，司馬笑曰：‘河臺官廳最涼。’其人不解，司馬曰：‘昨日與公公服持謁，候於廳中，公不言熱，以故知其極涼耳。’相與失笑。”即同此意。乾隆四十六年書業堂刻《笑林廣記》卷一云：“官值暑月，欲覓避涼之地。或曰某山幽雅，或曰某寺清閑。一老人進曰：‘山寺雖好,總不如此座公廳涼快。’官曰：‘何以見得？’答曰：‘別處多有日頭，獨此處有天無日。’”（亦見馮猶龍《廣笑府》卷二。）

〇Shadwell,Epsom-Wells中Raines: “What a Rogue am I to run into temptation; but Pox on’t, Lucia will never miss what I shall lose” (Complete Works, ed. M. Sumners, II, p. 172).又MrsAphra Behn,The Rover, Part I, Act I, Sc. II中Page Antonio: “Sir... tho y’are near your marriage, you may venture a little love here; Florinda will not miss it.”皆為男言之也。Richard Hoggart, The Uses of Literacy, p. 28: “‘A slice off a cut cake is never missed’ (on the easy sexual habits of some married women)”為女言之也。

〇《湘綺樓箋啟》卷二《致郭兵左》云：“海島荒遠，自禹墨至後，更無一經術文儒照耀其國。誠得通人，開其蔽誤，告以聖道，彼土人士，比之徐光啟之見西儒，悉翅十倍傾仰而已！昔老聃之流沙，而故皆為佛，有其效也。奉使稱職，一時之利；因而傳教，萬世之福。”按參觀李次青《天岳山房文鈔》卷三十六《答友人論異教書》云：“某之隅見，竊謂不惟不憂彼教奪吾孔、孟之席，且喜吾孔、孟之教將盛行於彼都，而大變其陋俗。”皆楚狂議論。傅奕《益國利民事十一條‧之七》云：“封周、孔之教，送與西域，而胡必不肯行。”識過二君遠矣！

〇G. Legman,Love & Death, Breaking Point, 1949, p. 75: “Her mouth rouged & glycerined to look like her twat.”按參觀《金瓶梅》第六十一回金蓮譏王六兒云：“喬眉喬樣，描的那水髩長長的，搽的那嘴唇鮮紅的，倒像人家那血毴。”[16]Henry de Montherlant,Carnets, p. 136: “J’aime une femme qui rit. Il semble alors que son vagin remonte jusqu’à sa bouche, en vrillant....” “A vaginally mouth.” Ariosto,Satire, X (on a woman who rouged her lips): “Sì che quei che le baciano, ben ponno / con men schivezza e stomachi più saldi / baciar lor anco a nuova luna [i.e. menstruating] il conno”[17](Opere minori, Ricciardi, p. 557).

〇明浮白主人輯《掛枝兒‧詠荷》一首有云：“誰知你水性兒多更變：這邊分散了，又向那邊圓。”按此本之《花草粹編》卷五引《古今詞話》載《望江南》云：“荷上露，莫把作珠穿。水性本來無定度，這邊圓了那邊圓，終是不心堅。”按白香山《啄木曲》云：“我有雙淚珠，知君穿不得。”

〇《中和》第五卷第十期載戴名世《夏菴集選》云：“人之記性在顖。人有失記時，偶而思之，目輒上瞬，首輒仰，蓋於顖中覓之也。西洋人有於顖內分間之法，某間記某事，某間記某書。其記之法，點書其字之筆畫於內，蓋皆以意為之。余嘗試之，蓋有效焉。”按《譚復生《講義》云：“‘思’字從‘囟’從‘心’，腦之主思，古人蓋已知之矣。”周季貺《窳櫎日記鈔》卷下云：“‘思’字從‘囟’從‘心’，造字已知思慮由腦筋以達於心矣。”文芸閣《純常子枝語》卷十一云：“腦與心二說，宜互相備。《說文》‘思’字從‘囟’從‘心’，是其義。《黃庭經‧至道章》云：‘腦神精根字泥丸’，‘一面之神宗泥丸’[18]，《心神章》云：‘六腑五臟神體精，皆在心內運天經’，其言面部主於腦，臟腑主於心”，又卷三十三云：“‘腦神覺元字道都’，此言腦爲知覺之元也。”

〇《樊山續集》卷二十四《九疊前韻書感》云：“經史外增無限學，歐羅所作是何詩？”上句可與卷二十《消夏》第四首“老閱西書添腹笥”參觀。下句可補入余舊作“An Early Chinese Version of Longfellow’s ‘A Psalm of Life’”一文中[19]，與Journal des Goncourt, sept. 9, 1887 (Éd. définitive, VII, p. 156): “Tholozan, médecin du shah de Perse, depuis 29 ans, nous faisait une curieuse révélation: ‘Les Persans disent aux Européens: Vous avez, vous autres, des horlogers, des mécaniciens, des ouvriers dans les arts mécaniques, supérieurs aux nôtres, mais nous vous sommes bien supérieurs en tout, — et ils demandent, si nous avons des littérateurs, des poètes’”; James Morier,Hajji Baba in England, ch. 54 (“The World’s Classics”, p. 335): “The Shah asked whether the Franks have any poets.”

〇Marcel Proust,Le Temps retrouvé, II, p. 29: “Une oeuvre où il y a des théories est comme un objet sur lequel on laisse la marque du prix.” Cf. Van Wyck Brooks,Opinions of Oliver Allston, p. 246: “All this technical talk is vulgar. It concerns what Henry James called the ‘secrets of the kitchen’, & in the kitchen it has dignity, but it should not be obtruded at the dinner table”; also Spender,The Creative Element, p. 182 on “analytic criticism” leading to “synthetic poetry” (quoted in第四百四十八則). Cf.第六百五十一則. Ariosto,Orlando Furioso, XXIII, 113 (“Biblioteca Classica Hoepliana”, p. 246): “L’impetuosa doglia entro rimase, / che volea tutta uscir con troppa fretta. / Così veggiàn restar l’acqua nel vase, / che largo il ventre e la bocca abbia stretta; / che nel voltar che si fa in su la base, / l’umor che vorria uscir, tanto s’affretta, / e ne l’angusta via tanto s’intrica, / ch’a goccia a goccia fuore esce a fatica.”[20]This was imitated by Du Bellay,La Complainte du Désespéré, 37-8: “Au vase estroit, qui degoutte / Son eau qui veult sortir toute, / Ores semblable je suis”, by Desportes inAmours d’Hippolyte, byd’Aubigné in Le Printemps (see H. Weber,La Création poétique au 16esiècle, I, p. 405). Coleridge seems to have independently hit upon the same metaphor: “I have seen a narrow-necked bottle so full of water, that, when turned upside down, not a drop has fallen out.... My heart has been full” (Collected Letters, ed. E.L. Griggs, I, p. 142; cf. Mario Praz,The Hero in Eclipse in Victorian Fiction, p. 442). Coventry Patmore writes to the same effect inThe Angel in the House, First Prelude of Bk II: “And, like that fatal ‘I am thine,’ / Comes with alternate gush & check / And joltings of the heart, as wine / Pour’d from a flask of narrow neck.”【As You Like It, III, ii, Rosalind: “I would thou couldst stammer, that thou mightst pour this concealed man out of thy mouth, as wine comes out of a narrow-mouthed bottle, either too much at once, or none at all.” Croce borrowed Ariosto’s image when he spoke of Vico’s “scrive male” (La filosofia di G.V., p. 300, quoted in L. Russo,Antologia della critica letteraria, IIaed., II, p. 380).】

〇André Vial’s thoughtful article “DevoluptéàL’Éducation sentimentale” shows that in the case of Mmede Couaën, as in that of MmeArnoux, “c’est l’éblouissement de la Femme magnifié dans l’auréole de la Mére” (Rev. d’hist. litt. de la France, Janvier-Mars 1957, p. 47). Some Italian poets seem to have forestalled Sainte-Beuve & Flaubert in the attempt to present one’s mistress in the role of a mother, e.g. Leonardo Giustiniano: “Regina [del cor mio...]”[21].


[1]詩題脫落“士”字。

[2]“順水”原作“順風”。

[3]“組”原作“俎”。

[4]“nyght”原作“night”。

[5]“avertissoit”原作“advertissoit”，“six”原作“sixe”。

[6]“Dilemmas”原作“Dilemma”。

[7]此處頁數留空未標。

[8]“金谷園”原作“金□園”。

[9]“日薄不嫣花”原作“月薄不嫣花”，“改‘日’作‘月’字”原作“改‘月’作‘日’字”。馮浩《玉谿生詩集箋注》此處注云：“舊皆作‘日’，何義門校改。”

[10]詩見《槐聚詩存‧一九五七年》，詩題作《赴鄂道中》，共五首。第一首起句“星殘”作“霜濃”，轉句“一”作“別”。第二首承句“深”作“傷”。第三首承句“賸”作“留”，結句“六次度”作“五度過”。第四首轉句“淨”作“盡”，結句“居然”作“夜來”。第五首云：“駐車清曠小徘徊，隱隱遙空碾懣雷。脫葉猶飛風不定，啼鳩忽噤雨將來。”

[11]“漏穿”原作“穿透”。

[12]“骨始香”原作“骨亦香”。

[13]“Sydney”原作“Sidney”。補語見《手稿集》1235頁下腳，所繫“溫庭筠《過華清宮》云：‘澀浪和瓊甃’……體雖凝固，態仍流動也”一節已刪。

[14]“高飛”原作“歸飛”。

[15]“枝”原作“林”。

[16]原文脫落“紅”字，“毴”原作“𣬼”。

[17]“Sì che quei che le baciano”原作“Sì che quei le baciano”。

[18]二句原皆作“字泥丸”。

[19]見《錢鍾書英文文集》（北京：外語教學與研究出版社，2005）374-387頁，原載Philoiblon(《書林季刊》), II (1948), pp. 10-17。然1982年重寫之《漢譯第一首英語詩〈人生頌〉及有關二三事》却未補引樊詩。

[20]Barbara Reynold英譯: “A flood of sorrow in his bosom stays, / And by its very impetus is checked: ‘ As we may sometimes notice in a vase, / Broadbellied in its shape and narrow-necked, / When someone has too fast upturned the base, / The liquid in the outlet will collect, / And there, in too great haste to issue, stop, / With difficulty dripping, drop by drop.”

[21]“del cor mio”及下文皆已刪。