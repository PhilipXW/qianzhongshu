《容安馆札记》736-737则


七三六


Jottings:

Fritz Heinemann, ed.,Die Philosophie im XX-Jahrhundert, S. 473: “Auch unsere Seele spielt der Traum ist ein unbewusstes Spiel mit Vorstellungen und Erinnerungen und damit der erste Dichter. Es dichtet in uns, wenn wir träumen.” A réchauffé of the old romantic view neatly expressed by Jean Paul: “Der Traum ist unwillkürliche Dichtkunst” (Vorschule der Ästhetik, §57, note,Werke, Carl Hanser Verlag, 1963, Bd. V, S. 211; cf. §14, S. 63). Otto Rank in his supplementary essay “Traum und Dichtung” to Freud’sDie Traumdeutung, Kap. VI (6teAuf., S. 346 ff.), which forestalls somewhat Béguin’s book, has not overlooked this passage in hispêle-mêleof quotations (S. 362-3). According to AlbertBéguin, Ludwig-Heinrich von Jacob forstalled Jean Paul in formulating the idea: “rêve n’est rien d’autre que de la poésie involontaire” (L’Âme romantique et le rêve, 2nded., 1939, p. 8; on p. 189 “Le rêve est poésie involontaire” is quoted from Jean Paul’s essaySur le rêve); he also quotes I.P.V. Troxler to the effect that “pensée et la création poétique ne font qu’un” (p. 97).[1]What they have failed to notice is that as early as 1587 Giacopo Manzoni in hisDella difesa della Commedia di Dantehad closely associated dream with poetic fantasy in such a way as would “deserve the approval” of the Freudian literary critics[2](B. Hathaway,The Age of Criticism, p. 357), & that Gravina in hisRazione poeticaregards poetry as the means to help people “sognare con gli occhi aperti” (J.G. Robertson,The Genesis of Romantic Poetry, p. 38); cf. Christopher Caudwell’s ingenious analogy between “dream-work” & poetic technique (Illusion & Reality, ch. X, esp. pp. 212 ff.); cf. Nietzsche,Menschliches, Allzumenschliches, I. 5 on “Im Traum... ist der Ursprung aller Metaphysik”[3](Werke, hrsg. K. Schlechta, I, S. 450). Freud quotes Schiller’s letter to Körner (Dec. 1, 1788) to show the similarity between dreaming & poetic creation in the respect of “involuntary ideas” (The Interpretation of Dreams, 1959, pp. 102-3;Die Traumdeutung, 6te Auf., S. 72). Cf. Nietzsche,Die Geburt der Tragödie, I (Werke in 3 Bänden, hrsg. K. Schlechta, I, p. 22) quoting Hans Sachs: “Mein Freund, das grad ist Dichters Werk, / dass er sein Träumen deut’ und merk’. / ... /all Dichtkunst und Poeterei / ist nichts als Wahrtraum-Deuterei”;Menschliches, Allzumenschliches, Bd. II, Abt. ii, §194 “Der Traum” (S. 954). Emerson: “In dreams we are true poets; we create the persons of the drama; we give them appropriate figures faces, costumes... moreover they speak after their own characters, not ours.... Indeed, I doubt if the best poet has yet written any five-act play that can compare in thoroughness of invention with this unwritten play in fifty acts, composed by the dullest snorer on the floor of the watch-house” —Emerson: A Modern Anthology, ed. A. Kazin & D. Aaron, p. 155-6; “Dreams have a poetic integrity & truth” etc. (p. 348).

Coleridge’s perceptive distinction between the Italian & the Dutch style of painting has been overlooked by critics & theorists writing on the Baroque: “The Italian masters differ from the Dutch in this — that in their pictures ages are perfectly ideal. The infant that Raffael’s Madonna holds in her arms cannot be guessed of any particular age; it is Humanity in infancy. The babe in the manger in a Dutch painting is a fac-simile of some real new-born bantling; it is just like the little rabbits we fathers have all seen with some dismay at first burst...” (The Table-Talk & Omniana, July 24, 1831, ed. T. Ashe, pp. 124-5). That is, the Italian masters paint objectsub specie aeternitatis& have eliminated the element of time & the possibility of becoming. Cf. Fritz Strich: “Der malerische Schein zeigt uns die zeitliche Welt im ihrer Flüchtigkeit, Wandelbarkeit, Vergänglichkeit. Die werdende und vergehende, flierende und allstürzende zeit ist also das religiöse Erlebnis des Barock... Man sieht es Rembrandts Menschen an, dass sie eine Vergagenheit besitzen, und eine Zukunft; denn sie leben in der Zeit... Wie anders ein Porträt Raphaels. Es enthebt den Menschen der Zeit und entrückt ihn in die Sphäre der Zeitlosigkeit, des ruhenden Seins, was es dadurch erreicht, das es den Menschen typisiert” (Kunst und Leben, S. 51-2; cf. also S. 227-8);Luciano Anceschi: “[Il Barocco]... iniziava un nuovo sentimento del tempo che doveva trovare il suo senso nell’opera di Bergson. E certo in Wölfflin oscuramente troviamo un’intuizione di quellacontinuitàdel tempo reale che Bergson, contemporaneamente... andava formulando nella dottrina delladurée” (“Le poetiche del Barocco letterario in Europa”,Momenti e Problemi di storia dell’Estetica, I, p. 456).

Fritz Strich: “Dass in jedem Augenblick der Geschichte verschiedenste Generationen und Lebensalter zu gleicher Zeit da sind und die Einheit der Zeit problematisch machen, das hat man schon oft bemerkt” (Kunst und Leben, S. 11). Cf. Jean Pommier: “Les diverses générations chevauchent côte à côte, l’une sur un cheval frais, l’autre au milieu de sa course, la troisième approchaut déjà de son relais. Les théoriens empruntent une autre comparaison à la branche de chêne, où les feuilles jaunes du dernier automne se voient auprès des bourgeons du printemps. On peut auffi penser à des montres qui battent en mêmes temps, mais qui ne disent pas la même heure” (Questions de critique et d’histoire littéraire, pp. 8-9). Cf. Kafka’s illuminating remark on Picasso: “He only registers the deformities which have not yet penetrated our consciousness. Art is a mirror, which goes fast, like a watch — sometimes” (Gustav Janouch, “Conversations with Kafka”, tr. by Goronwy Rees, in W. Phillips & P. Rahv, ed.,The Partisan Review Anthology, p. 132).

Fritz Strich: “Ich mache dagegen darauf aufmerksam, dass ein Dichter, wenn er an die Bearbeitung einer ältern Schöpfung geht, die innere Beziehung zu ihr schon ganz verloren haben kann und ihr dann von seiner neuen Entwicklungsstufe aus eine Form aufnötigt, die ihr nivht mehr angemessen ist” (Kunst und Leben, S. 32). Cf. G.M. Hopkins’s letter to Patmore: “For a time we keep the connection with our past feelings open; they recede, but still we have an insight into them; then something comes between & a long while after looking back, like the tail of a train going round a sharp curve, you see your own self quite from the outside. And even verbal alterations will be hazardous, for the stress of mood which dictated or justified the word or image has passed away” (C.C. Abbott, ed.,Further Letters of G.M. Hopkin, 2nded. P. 313). Cf. Goethe’s remark: “Begeisterung ist keine Heringsware, die man einpökelt auf einige Jahre” (Sämtl. Werk.,Der Tempel Verlag, Bd. III, S. 109). Cf. Marcel Proust,À l’ombre des jeunes filles en fleurs, II, “Noms de pays” (À la recherche du temps perdu, la Pléiade, I, p. 643).

Hopkins in a letter to Patmore: “Men sometimes marry for beauty, but being married become deadened to, lose their eye for, that & care only to satify their bodily cravings as they could do, beauty or no beauty: so a thirsty traveller is cheered by the sight of a lovely lake far off, but coming to it cares for nothing but to quench his thirst at it” (op. cit., p. 314). Cf. Leo Spitzer: “Le lointain est un élèment nécessaire de tout amour, aussi nécessaire que le contact — ces troubadours onten somme sentilaselige Sehnsuchtde Goethe, aspirant au milieu du plaisir du lit conjugal vers une andere Begattung. C’est le lointain qui donne à la tenue morale un rayonnement métaphysique et un sens à l’amour, comme la mort le donne à la vie” (Romanische Literaturstudien, p. 379).


七三七


續七三五則：

〇《全唐文》卷四四六陳詡《唐洪州百丈山故懷海禪師塔銘》：“結集微言，纂成語本。”按即語錄。

〇卷四四七竇泉《述書賦上下篇》自周秦以至並世，無不品題，旁及署印裝裱，文雖未工，可謂體大物該矣同卷竇蒙《題述書賦語例字格後》謂兩《賦》共“七千六百四十言”！《下篇》自注，尤資掌故。靈長論本朝書，於歐、褚皆有微詞，而曰：“吾兄則書包雜體，首冠眾賢。”可謂內舉不避親者也。《述書賦下》自注云：“賀知章興酣命筆，好書大字，或三百言，或五百言，詩筆唯命”；又云：“時議論詩則曰王維、崔顥；論筆則王縉、李邕；祖詠、張說不得預焉。”[4]按卷三七○王縉《進王維集表》云：“詩筆共成十卷”；卷六七五白居易《白氏長慶集後序》云：“詩筆大小凡三千八百四十首”；杜牧《讀杜韓集》絕句云：“杜詩韓筆愁來讀”，皆分指有韻、無韻而言。卷五二七柳冕《與滑州盧大夫論文書》云：“有筆語兩大卷”，則指無韻者矣，即六朝所謂“文筆”也。然“文筆”、“詩筆”有分稱，有泛稱。阮伯元《揅經室續集》卷三《文韻說》殊嫌拘泥，《三集》卷二《書梁昭明太子文選序後》隱改前說，以“沉思翰藻”為文之特色，不復主有韻，然所謂“經、子、史非文，故不選；必文而後選”，仍參死句，未得活路。《學海堂集》卷七劉天惠、侯康、梁光釗等《文筆考》衹敷陳阮說，繫徵傍引，亦無新見。《潛研堂集》卷三十《跋何義門讀書記》謂“《宋書‧陶潛傳》衹言文章不署甲子，不云詩也，詩亦文章之一，而其體則殊。”宋于庭《過庭錄》卷十五詳考魏、晉以前，無“文”、“筆”之分，《世說》記潘、陸事用“文”、“筆”出於後人追記，《金樓子‧立言篇》始嚴別之，而《文心雕龍》即駁之矣。竊謂《文心雕龍‧總術篇第四十四》云：“今之常言，有文有筆”，阮氏《文韻說》即引以發端。然彥和之作，自經史以至方書、符、牒《書記篇第二十五》無不論列，却題曰“文心”，而不曰“文筆”，足見“文”可概“筆”而泛指一切有字之書，不計其用韻、翰藻與否，正如昭明題目其書曰“文選”也。《全唐文》卷四五八李道昌《祭幽獨君文》云：“君是何人？能閑詩筆”，“詩筆”泛指詩言，初不及文；同卷高仲武《紀蘇渙文》（按即出《中興間氣集》卷上）云：“作變律詩十九首，（中略）其文意長於諷刺，亦有陳拾遺一鱗半甲。或曰：‘此子左右嬖臣，侵敗王略，今著其文可乎’”；《白氏長慶集‧後序》末云：“又有《元白唱和因繼集》共十七卷，《劉白唱和集》五卷，《洛下游賞宴集》十卷，其文盡在大集內錄出，別行於時”[5]，三“文”字皆指詩言，又沿六朝用法矣。【《晉宋書故》“文筆”條謂“二字對文則別，散文則通”，是也。】【竇氏兩篇始見張彥遠《法書要錄》卷五、卷六，卷六《賦下》附泉兄蒙《述書賦語例字格》，其“字格”實吾國文藝批評術語詞彙之草創，凡二百四十條，如“神”（“非意所到，可以識知”）、“能”（“千種風流曰能”）、“老”（“無心自達曰老”）、“喇”（“超能越妙曰喇”）、“嫩”（“力不副心曰嫩”）、“強”（“筋力露見曰強”）、“重”（“質勝於文曰重”）、“纖”（“文過於質曰纖”）、“妍”（“逶迤並行曰妍”）、“媚”（“意居形外曰媚”）、“熟”（“過猶不及曰熟”）、“肥”（“龜臨洞穴，沒而有餘”）、“瘦”（“鶴立喬松，長而不足”）、“壯”（“力在意先曰壯”）、“麗”（“體外有餘曰麗”）。】

〇卷四五四李子卿諸《賦》工刻劃而清隽，《聽秋蟲賦》、《夜聞山寺鐘賦》兩首尤佳。

〇卷四五六獨孤授《涇渭合流賦》：“涇如經也，自北面是南流；渭若緯焉，從西而東注。”按巧不可階，勝於李義山《為滎陽公賀幽州破奚寇表》“錄圖洪範”（卷七七二）之假“錄”、“洪”為“綠”、“紅”矣。

〇卷四五九杜確《岑嘉州集序》：“每一篇絕筆，則人人傳寫。”按“絕筆”即後世所謂“脫稿”也。

〇陸宣公文雖未擺脫對偶，而容與鬯達，不事組織典故成語，既異唐人駢文，亦非宋人四六，論事明切犀利。如卷四六六《論裴延齡奸蠹書》云：“所謂失人心而聚財賄，亦何異割支體以徇口腹哉。殊不悟支體分披，口安能食；人心離析，財豈能存”；卷四七一《興元論中官及朝官賜名定難功臣狀》云：“見危無補，曷謂功臣？致寇方深，孰云定難？縱使遭罹圍逼，跋履崎嶇，難則當之，定將安據？勞或有矣，功其謂何？”此等何須韓、柳古文革除？亦非韓、柳古文所能革除也。又按韓、柳以前唐人，率意漫與之文則成單散，經心刻意之作每復駢儷，雖李、蕭、權、梁、獨孤諸家抗志希古者亦然，惟元次山免乎此。【《榕村語錄續集》卷八：“韓文公出陸宣公門，平生無一字及其文。”】【張宗泰《魯巖所學集》卷十四《三跋唐文粹》謂：“陸宣公《收河中後請罷兵狀》云：‘若苞桑綴旒，幸而不殊者屢矣。’按‘苞桑’見《易‧否卦》，是牢固不可搖動之意；‘綴旒’字見《公羊‧襄十六年傳》，是劣相係屬之意，乃俱作‘杌陧不安’用之。”】

〇卷四八九權德輿《答柳冕書》[6]：“近者祖習綺靡，過於雕蟲，俗謂之甲賦、律詩，儷偶對屬。”按《純常子枝語》卷三十九謂：“甲賦即今之律賦，舒元輿《論貢舉書》云：‘今之甲賦、律詩，皆是偷折經誥，侮聖人之言。’”

〇卷四九三權德輿《送靈澈上人廬山迴歸沃洲序》。按載之禪學更深於獨孤至之，遂能通禪於詩，卷四九二《送元上人歸天竺寺序》[7]、卷五一○《唐故章敬寺百嚴大師碑銘》亦有精微之論。《碑銘》有云：“嘗試言之：以中庸之自誠而明，以盡萬物之性，以大易之寂然不動，感而遂通，則方袍、褒衣，其極致一也”，更昌言儒、釋之殊途同歸矣。【載之《與道者同守庚申》五古有云：“四支動用息，一室虛白生。收視忘取舍，叩齒集神靈。……無令耳目勝，則使性命傾。……釋宗稱定慧，儒師著誠明。派分示三敎，理詣無二名。”】參觀卷五七九柳宗元《送元十八山人南遊序》、《送僧浩初序》、《送元嵩師序》、《送濬上人歸淮南覲省序》。唐以前智者《摩訶止觀》卷六以周、孔為“世間法藥”之說（《法華玄義》卷八上亦稱“周、孔經籍，愛民治國，而稱為實”）；《魏書》卷一一四《釋老志》以佛、法、僧“三歸”為“若君子之三畏”，五戒“大義與仁、義、禮、智、信同，名為異耳”；《顏氏家訓‧歸心篇第十六》以外典五常為符合內典初門之五戒，要皆以孫興公《喻道論》為先河（參觀第三五四則）。李肇《國史補》載李舟《與妹書》亦云：“釋迦生中國，設教如周孔；周孔生西方，設教如釋迦”（《太平廣記》卷一百一引），正如基督教宗之論希臘哲學矣（例如Clement of Alexandria,Stromata, Bk. I, ch. 5, 13, 19, 20,Ante-Nicene Christian Library, IV, pp. 366, 389, 413-7, 418-20）。後來如李習之《復性書》、契嵩《鐔津文集》卷一《原教》、卷二《廣原教》、卷四《中庸解》、宋孝宗《原道論》（《佛祖統記》卷四十七）、《憨山老人夢游集》卷二十九《大學綱目決疑》，皆導源於此。《五燈會元》卷三慧海答問“儒、釋、道三教同異”云：“大量者用之即同，小機者執之即異。總從一性上起用，機見差別成三。迷悟由人，不在教之同異也”；卷十六劉經臣《明道諭儒篇》云：“昔人有言曰：‘今古應無墜，分明在目前’；又曰：‘大道衹在目前，要且目前難覩。欲識大道真體，不離聲色言語’；又曰：‘夜夜抱佛眠’（中略），此佛者之語道為最親者。‘立則見其參於前也，在輿則見其倚於衡’也；‘瞻之在前，忽焉在後’也；‘取之左右逢其源’也，此儒者之語道最邇者。奈何此道唯可心傳，不立文字。故或瞬目揚眉，擎拳舉指；或行棒行喝，豎拂拈槌；或持義張弓，輥毬舞笏；或拽石搬土，打鼓吹毛。孔子之言，默而識之，一以貫之。目擊而道存，指掌而意喻。然孟子既沒，不得其傳”云云。《朱子語類》卷五稱稱佛家說心如六窗中有一獼猴“儘有好處”；卷六以禪語說“仁之量”，又說仁義本源；卷十六論《大學》“誠意”即佛家所謂怕“流注想”；卷十八論“格物”引“一月普現一切水”[8]；卷二十二論“三省”復引“流注想”；卷三十三引禪語說“吾無隱乎爾、；卷五十七論“君子存之”與釋氏所謂“作用是性”；卷六十三又一百十八引禪語說《中庸》“鳶飛魚躍”等，亦可參觀。卷七十五云：“‘寂然不動，感而遂通天下’，‘窮理盡性以至於命’，本是說《易》，不是說人。諸家借就人上說，亦通。‘寂然’是體，‘感’是用”云云，胥可與載之相發明。【卷一三○吳越王錢俶《宗鏡錄序》[9]：“儒，吾之師也。道，儒之師也。釋，道之宗也。”】【《全唐文》四四六陳詡《唐洪州百丈山故懷海禪師塔銘》：“西方教行於中國，以彼之六度，視我之五常，遏惡遷善，殊途同轍。唯禪那一宗，度越生死，大智慧者方得之。”】【元道士李道純《沁園春》（《全元詞》1225-6頁）：“叉手者誰？合掌者誰？擊拳者誰？只這些伎倆，人猶錯會，無為妙理，孰解操持。我為諸公，分明舉似，老子瞿曇即仲尼。思今古，有千賢萬聖，總是人為。可憐後學無知。辨是是非非沒了期。況天地與人，一源分判，道儒釋子，一理何疑。見性明心，窮微至命，為佛為仙只在伊。功成後，但殊途異派，到底同歸。”[10]】

〇卷四九五權德輿《釋疑》：“舟有溺，騎有墜，寢有魘，飲有醉，食有噎，行有蹷，其甚則皆可致斃。無非危機，其可以盡廢此而如土偶木寓耶？”按《莊子‧達生篇》云：“夫畏途者，十殺一人，則父子兄弟相戒也，必盛卒徒而後敢出焉，不亦知乎！人之所取畏者，衽席之上，飲食之間，而不知為之戒者，過也！”載之云云，可以答莊生之說。

〇卷五一○陸長源《上宰相書》：“且尚書六司，天下之理本。兵部無戎帳，戶.部無版圖。虞水不管山川，金倉不司錢穀。光祿不供酒，衛尉不供幕；秘書不校勘，著作不修撰。官曹虛設，祿俸枉請。計考者假而為資，養聲者籍而為地。”按明諺“翰林院文章”云云，濫觴於此，詳見第二○三則論《野獲編》卷二四。

〇卷五一二李吉甫《杭州徑山寺大覺禪師碑銘》。按見第六六七則論《金臺紀聞》載袁海叟語。

〇卷五一四殷亮《顏魯公行狀》：“肅宗之在靈武也，公前後遣判官李銑及馬步軍張雲子，以蠟為彈丸，以帛書表，實於彈丸之內，潛至靈武奏事。”按“蠟丸書”始見此。杜牧之《竇烈女傳》亦云：“有獻含桃者，桂娘白希烈子，請分遺先奇妻，且以示無事於外。因為蠟帛書，（中略）以朱染帛丸，如含桃”（卷七五六）。

〇卷五一七梁肅《述初賦》：“喪我南郭之几，盡心西域之書。悟幻有之遷斡，得環中之妙樞。合乃一指，流為萬塗。”按同卷有《天台法門議》、《止觀統例議》，卷五一八有《維摩經略疏序》，卷五一九有《湼槃經疏釋文》[11]，卷五二○有《心印銘》（卷六八四陳諫《心印銘序》謂敬之“學止觀法門於沙門元浩”，此《銘》“自‘浩浩羣生’至‘有無’云云，言未知也；自‘本則不然’至終篇，言其既知也”），其他銘僧墓、贊佛象之作，姑置勿論可也。遐叔、至之、載之輩，雖濡染釋氏，皆不若敬之明目張膽為佛弟子。卷四八○崔恭《梁肅文集序》云：“公早從釋氏，結意為文，志在於此，故敘釋氏最為精博”云云。世人乃謂唐人作古文乃所以尊儒家之學，直瞽說耳[12]！【參觀下論卷五九七歐陽詹《送無知上人往五臺序》：韓、小杜闢佛，柳、義山尊佛，小杜、義山皆尊韓，孫樵、皮日休尊韓闢佛。】敬之以遐叔、至之為師友，而文平衍少味，在二子之下。多儷詞而不用典故，當時所謂“復古”，如此而已！又按卷六三四李翺《感知己賦》即為敬之作。

〇敬之精究台教，卷五二○《台州隋故智者大師修禪道場碑銘》，所謂“述祖德”也。而於禪宗頗有微詞，卷五一七《天台法門議》云：“今之人正信者鮮，啟禪關者或以無佛無法、何罪何善之化化之。中人以下，馳騁愛欲之徒，出入衣冠之類，以為斯言至矣，且不逆耳，私慾不廢。故從其門者，若飛蛾之赴明燭，破塊之落空谷。殊不知坐致焦爛，而莫能自出，雖欲益之，而實損之。與夫眾魔外道，為害一揆”；《止觀統例議》云：“空有云云，為坑為井。有膠於文句不敢動者，有流於漭浪不能住者，有太遠而甘心不至者，有太近而我身即是者，有枯木而稱定者，有竅號而稱慧者，有奔走非道而言權者，有假於鬼而言通者，有放心而言廣者，有罕言而為密者，有齒舌潛傳為口訣者。凡此之類，自立為祖，繼祖為家”云云，皆可參證。柳子厚亦然，卷五七九《送琛上人南遊序》云：“佛之跡，去乎世久矣！其留而存者，佛之言也。言之著者為經，翼而成之者為論。（中略）世之上士，將欲由是以入者，非取乎經論，則悖矣！而今之言禪者，有流蕩舛誤，迭相師用，妄取空語，而脫略方便，顛倒真實，以陷乎己，而又陷乎人。又有能言體而不及用者，不知二者之不可斯須離也”；卷五八六《東海若》云：“其一人曰：‘我佛也，毗盧遮那、五濁、三有、無明、十二類，皆空也，一也，無善無惡，無因無果，無修無證，無佛無眾生，皆無焉，吾何求也！’問者曰：‘子之所言，性也，有事焉。夫性與事，一而二，二而一者也，子守而一定，則大患者至矣。’其人曰：‘子去矣，無亂我’”；卷五八七《南嶽大明寺律和尚碑》云：“儒以禮立仁義，無之則壞；佛以律持定慧，去之則喪。是故離禮於仁義者，不可與言儒；異律於定慧者，不可與言佛”；《龍安海禪師碑》云：“故傳道益微，而言禪最病。拘則泥乎物，誕則離乎真，真離而誕益勝。故今之空愚失惑縱傲自我者，皆誣禪以亂其教。”後來陸希聲《仰山通智大師塔銘》（卷八一三）言之更切，見前第三七二則論《東堂集》卷十《送南禪長老浩然赴雙林序》。

〇卷五一八《補闕李君前集序》：“故文本於道，失道則博之以氣，氣不足則飾之以辭，蓋道能兼氣，氣能兼辭，辭不當則文斯敗矣。”按昌黎以前唐人論文言“氣”者，柳敬叔而外（卷五二七《答楊中丞論文書》：“天下之才少久矣，文章之氣衰甚矣”；“無病則氣生，氣生則才勇，才勇則文壯”），惟敬之耳。同卷《導引圖序》云：“氣之貫萬物也，盛矣”云云，即此“氣”也。昌黎後來論“文氣”者，則李文饒為最精，觀卷七○九《文章論》可知。

〇卷五二二梁肅《獨孤公行狀》：“故天下謂之文伯。”按卷三三四陶翰《送孟大入蜀序》云：“信詩伯矣！”

〇卷五二六趙元一《奉天錄序》：“輕塵罕增於巨岳，墜露無益於廣川。”按本之唐高宗《聖教序後記》云：“輒以輕塵足岳，墜露添流。”卷八○四崔琪《心鏡大師碑》云：“松風水月，未足比其清華；仙露明珠，詎能方其朗潤。故以智通無累，神測未形。超六塵而迥出，隻千古而無對”，更全襲太宗《聖教序》中稱玄奘語矣！《唐文續拾》卷一三闕名《優婆夷阿劉造石浮圖銘》云：“竊以法流湛寂，窺之者莫知；妙道疑玄、仰之者無盡”，亦襲《聖教序》：“妙道凝玄，遵之莫知其際；法流湛寂，挹之莫測其源。”

〇卷五二七柳冕存文十四首，而論文者居其半，雖反復不出數語，亦見其有志斯事矣！以文合之儒術，力推孟、荀、賈、董，而不取屈、宋、揚、馬，此真布帛菽米之文，乏韓公所謂“沉浸濃郁”之致。後世道學家“虛車”之說，發自敬叔。韓公雖崇六經，而傍搜遠紹，初不如是枯槁拘腐也。《謝杜相公論房杜二相書》云：“蕭、曹雖賢，不能變淫麗之體；二荀雖盛，不能變聲色之詞；房、杜雖明，不能變齊、梁之弊。是則風俗好尚，繫在時王，不在人臣明矣。”按歐公《居士集》卷四三一《蘇氏文集序》云：“予嘗考前世文章政理之盛衰，而怪唐太宗致治幾乎三王之盛，而文章不能革五代之餘習”《集古錄跋尾》卷五《隋太平寺碑跋》同；《續通鑑長編》熙寧九年五月癸酉神宗曰：“唐太宗亦英主也，乃學徐、庚為文”；《朱子語類》卷一三九云：“大率文章盛則國家却衰，如唐貞觀、開元都無文章，及韓、柳以文顯，而唐之治已不如前矣”；《困學紀聞》卷一四載鄭毅夫曰：“唐太宗功業雄卓，然所為文章纖靡浮麗，嫣然婦人小兒嘻笑之聲，不與其功業稱，甚矣淫詞之溺人也”，皆可參證。卷七一四李宗閔《馬公家廟碑》云：“在滑與中貴人迕，在閩不協於柳冕，是以濱於死而厄窮十年。”

〇卷五二八顧況《茶賦》，按見第七二八則論《封氏聞見記》卷六；《右拾遺吳郡朱君集序》，按見第六八九則。逋翁文機調急促，詞句警峭，謀篇鑄語皆不主故常，雖每弔詭，不為大方之家，要是作手。

〇卷五二八顧況《戴氏廣異記序》。按直堪作《太平廣記》序文。論晉、唐小說者，皆不解徵引，亦見俗學之淺嘗薄植矣！有云：“故許氏之說天文垂象，蓋以示人也。古文‘示’字如今文‘不’字，儒者不本其意，云‘子不語’，此大破格言，非觀象設教之本也。”大是怪論，可與昌黎《論語解》之說“浴乎沂”為“沿乎沂”並傳。又云：“志怪之士，劉子政之《列仙》、葛稚川之《神仙》、王子年之《拾遺》、東方朔之《神異》、張茂先之《博物》、郭子潢之《洞冥》、顏黃門之《稽聖》、侯君素之《旌異》，其中神奧，陶君之《真誥》、周氏之《冥通》、而《異苑》、《搜神》、《山海》之經、《幽冥》之錄、襄陽之《耆舊》、楚國之《先賢》、《風俗》所通、《歲時》所記，《吳興》、《陽羨》、《南越》、《西京》，注引古今，辭標淮海。裴松之、盛宏之、陸道瞻等，諸家之說，蔓延無窮。國朝燕公《梁四公傳》、唐臨《冥報記》、王度《古鏡記》、孔慎言《神怪志》、趙自勤《定命錄》，至如李庾成、張孝舉之徒互相傳說，譙郡戴君孚幽賾最深”云云。俗學每謂唐人傳奇大盛，韓、柳古文與有力焉，余素非之。逋翁“國朝”數語，已可見傳奇行文，自有相承舊體，不待韓、柳矣。逋翁文如卷五二九之《仙遊記》、《華亭縣令延陵包公壁記》（“嘗夢入冥府，浹時而蘇，言地下之法，峻於人間，頗符干寶《搜神》之事”）、《王氏廣陵散記》，皆齊諧志怪之遺也。

〇卷五二九顧況《送朱拾遺序》：“將刀畫水，水中不斷；以道親人，人何有別？”按此用《楞嚴經》卷六云：“猶如割水，亦如吹光，性無搖動”；卷九云：“如風吹光，如刀斷水，了不相觸”；太白《謝朓樓餞別校書叔雲》云：“抽刀斷水水更流，舉杯消愁愁更愁”【馮夢龍《山歌》卷二《姐兒生得‧之七》：“石橋上走馬有得𠍽記認，水面砍刀無損傷”】。亦如卷五二八《右拾遺吳郡朱君集序》之用少陵《病後過王倚飲贈歌》也，見第六七五則論杜牧之《讀韓杜集》。

〇卷五二九顧況《仙遊記》。按刻意仿《桃花源記》，所謂“古莽然之墟”云云，當與卷五二八《莽墟賦》合觀。王元之《小畜集》卷十四《録海人書》亦其類。

〇卷五三○《衢州開元觀碑》：“洞之法，金璫玉佩之書，玉馬之券。”按逋翁有《金璫玉佩歌》。

〇李觀文排奡有氣骨，勝於梁敬之輩之廓落弛惰，而詞不圓妥，意欠警拔，終嫌獷野。比偶語亦時來筆端，卷五三五《項籍碑銘》通篇排比用韻，直類賦矣。

〇卷五三二李觀《請修太學書》：“諺謂：‘溜之細穿石，綆之細斷幹。’”按西諺亦謂“gutta cavat lapidem”，詳見Oxford Dict. of Eng. Proverbs, p. 80: “constant dropping wears the stone”條下。Lyly,Euphues則云：“the softe droppes of raine pearce the hard Marble” (The Complete Works, ed. R.W. Bond, I, p. 225)。

〇卷五三六朱灣《別湖州崔使君書》。按見《唐摭言》卷十一。“門如龍而難登，食如玉而難得。食如玉之粟，登如龍之門；如龍之門轉深，如玉之粟轉貴”云云，可參觀卷五三二李觀《與吏部奚員外書》云：“今甚痛者，莫若羈旅，曷有帝城之下，薪如桂，米如瓊，僕人不長三四尺，而僦瘦驢以求食？有時不食，人畜間日曛黑未還，則令憂駭。一日不為，則便失餐。”《官場現形記》中候差苦趣，早見於此。“玉粟”、“龍門”之喻，本《國策‧楚策三》蘇秦所謂“食玉炊桂，因鬼見帝”，而稍變易之。卷九五六誤收馬子才《送陳自然西上序》亦云：“聞之京師曰：‘米如買珠，薪如束桂，膏肉如玉，酒樓如登天。’”

〇卷五四三令狐楚《薦齊孝若書》：“必能應馬上之急求，言腹中之所欲。”按即李白《上韓荊州書》所謂“日試萬言，倚馬可待。”後世語“馬上”（元曲）之意始見於此。

〇昌黎、柳州文皆別有論，兹復記柳文數事：子厚文有矜心作意，然往往棘塞，確不如退之之渾灝舒適。【《須溪集》卷七《答劉英伯書》：“柳子厚、黃魯直說文最上，行文最澀。”】《望溪文集》卷五《書柳文後》、卷六《答程夔州書》所評殊允。《靈芬館雜著續編》卷四《與汪已山書》非篤論也（𠐺伽稱子厚碑版最近古實，則衹卷五八七《饒娥碑》、五八八《故殿中侍御史柳公墓表》、《國子司業陽城遺愛碣》三篇，皆用四言，肅括近漢文而已）。望溪謂柳文晚作方佳，高斯得《恥堂存稿》卷三《跋南軒永州諸詩》、《跋林逢吉玉溪續草》亦謂：“子厚永州以前詩，劉夢得編集不取，故存篇孤峭嚴健，無可揀擇”，可參觀。又《孫月峯先生全集》卷六《簡葉美度五古》記弇州、太函晚年譽柳不容口；卷九《與呂美箭論詩文書‧之四》云：“子厚不知因何，每事必讓退之而居其次。如退之學《左傳》，子厚則學《國語》；退之學《史記》，子厚則學《漢書》；退之學《莊子》，子厚則學《荀》”；《五》云：“韓、柳二公，其命題作文，不知有意無意？韓有《張中丞傳後敘》，柳有《段太尉逸事狀》；韓有《進學解》，柳有《晉問》；韓有《平淮碑》，柳有《平淮雅》；韓有《送窮文》，柳有《乞巧文》，若相配者。”按《鶴林玉露》卷五云：“韓、柳文多相似：韓有《平淮碑》，柳有《平淮雅》；韓有《進學解》，柳有《起廢答》；韓有《送窮文》，柳有《乞巧文》；韓有《與李翊論文書》，柳有《與韋中立論文書》；韓有《張中丞傳敘》，柳有《段太尉逸事狀》。”《牡丹亭》第六齣柳夢梅謂韓子才云：“你公公說道：‘宗元，宗元，我和你兩人文章，三六九比勢：我有《王泥水傳》，你便有《梓人傳》；我有《毛中書傳》，你便有《郭駝子傳》；我有《祭鱷魚文》，你便有《捕蛇者說》。這也罷了。則我《進平淮西碑》，你却又進個平淮西的《雅》’”云云，可參觀。然比擬每不倫，譬如《祭鱷文》正當以柳州《愬螭文》（卷五八三）作配，《進學解》與《答問》尤相類。黃式三《儆居集‧讀子集》卷一《讀柳子厚集》謂韓、柳“文有同有異，異者未嘗不同”，舉其議論之同，而調停其議論之異者。又李小湖《好雲樓初集》卷二十六《雜識》云：“汰閒字為短句，莫甚於柳州；累虛字為長句，莫甚於紫陽。短不傷脈，長不掩骨，則皆善。”亦得間語。【卷五六七韓愈《圬者王承福傳》：“嘻！吾操鏝以入富貴之家有年矣，有一至者焉，又往過之，則為墟矣”云云。按《封氏聞見記》卷五《第宅》：“中書令郭子儀見修宅者，謂曰：‘好築此牆，勿令不牢。’築者釋錘而對曰：‘數十年來，京城達官家牆，皆是某築，衹見人自改換，牆皆見在。’郭令聞之，愴然動容”云云。】【《容齋隨筆》卷六論裴晉公《寄李翺書》斥昌黎云[13]：“公作此書時，名位猶未達，其末云：‘昨弟來，欲度及時干進’云云。然則公出征淮西，請愈為行軍司馬，又令作碑，蓋在此累年之後，相知已深，非復前比也。”】【《弇州讀書後》卷三《書韓文後》：“謂之文士，則西京而下，故當以牛耳歸之”；《書柳文後》：“才秀於韓，而氣不及。《封建論》之勝《原道》，非文勝也，論事易長，論理易短。吾嘗謂柳之早歲多棄其日於六季之學，而晚得幽僻遠地，足以深造。韓合下便超六季而上之，而晚為富貴功名所分，且多酬應。蓋於益損，各中半耳。”】【王益吾《自訂年譜》卷中：“光緒二十七年，刻《駢文類纂》，自為序例云：‘少讀柳子厚《永州新堂記》，至於“邇延野綠，遠混天碧”，詫曰：“此儷語也！而雜廁散文，深疑不類。”’”】【陶元藻《泊鷗山房集》卷十一《與蔡芳三論韓柳文優劣書》（抑韓揚柳）。】【《青瑣高議前集》卷一《韓文公祭文》則載韓《祭柳子厚文》戒其母化蛇祟民，必偽託也，然亦可為《全唐文》拾遺。】【柳州《李赤傳》：“惑於厠鬼而死，反以世為溷，溷為帝居清都”；昌黎《李虛中墓志》：“好道士說，以水銀為黃金，服之冀果不死。將疾，夢大山裂，流出赤黃物如金，左人曰：‘是所謂大還者。’卒疽發背死。山者艮，艮為背，裂而流赤黃，疽象也。大還者，大歸也。”按兩篇諷喻之法同（《黃氏日抄》卷四二引《陸復齋文集‧與王申伯書》：“人生之迷，千種萬類，不可名狀，而大要皆是利欲。李赤入厠，天下之樂於是在，而不知其死於糞穢也”[14]）。】【《艇齋詩話》：“韓子蒼詩：‘塵緣吾未斷，不是薄蓬萊’（《陵陽先生詩》卷三《留別館中諸公》），本柳州《謫龍說》：‘吾薄蓬萊羞崑崙。’”】【李漢《昌黎集序》[15]：“日光玉潔，周情孔思。”按趙以夫《沁園春‧和劉後村》云：“向酒邊陶寫，韓情杜思，案頭料理，漢蠹秦煨”；《定庵文集》卷上《徐尚書代言集序》：“舜聲堯容，羲情軒思。”】

〇退之偶為駢語，如《明水賦》、《為韋相公讓官表》、《為裴相公讓官表》、《請上尊號表》、《賀皇帝即位表》、《賀赦表》、《賀冊皇太后表》、《潮州刺史謝上表》，皆木強質滯。【王禹偁《小畜集》卷十八《再答張扶書》摘退之《祭裴少卿》文中“儋石之儲，不供於私室；方丈之食，每盛於賓筵”：“此必吏部自慚，而當時人好之者也”（必是謂其落駢儷調耳）。】子厚較圓熟，亦未為工麗，如卷五六九《披沙揀金賦》、《迎長日賦》、《記里鼓賦》、卷五七○、五七一諸《表》、卷五七六《上武元衡相公謝撫問啟》、《謝李夷簡尚書委曲撫問啟》、卷五七七《送苑論登第後歸覲詩序》、卷五七八《送從兄偁罷選歸江淮詩序》[16]、卷五八七《南府君睢陽廟碑》、卷五八九《武城縣開國男食邑三百戶張公墓志銘》、《貴州刺史鄧君墓志銘》，在唐人此體中，正是套語凡響。退之不屑為駢文，子厚當是為而未升堂嚌胾者，此李義山之所以難能可貴也。然使退之、子厚攝心摶意為之，當不在四傑之下，蓋古文難為於駢文多矣！彭甘亭四六名家，而《懺摩錄》云：“小時喜古文，唐人中尤好子厚，後乃深知其難，去而作排偶文字。”此則真畏難苟安也，可謂誠實不欺者。李小湖《好雲樓初集》卷二十一《木鷄書屋駢文五集序》云：“雪苑正短於駢儷，故為是名（壯悔），以尊其集耳。”[17]然明人駢文絕無名家，未蔚然成風，宜雪苑之不肯為也。

〇卷五七一《平淮西雅》：“鼎臑俎胾。”按《校禮堂文集》卷三二《書平淮西雅後》力斥四字之不典：“‘鼎臑’二字本《楚辭‧大招》。肉之無骨者皆實於豆。若俎，但載牲之骨體而已。若鼎，則不獨一臑也。稽之《禮》例，無一合者。蓋唐之詞人疎於經術，尤疎於《禮》也。”[18]

〇卷五七一《寄許京兆孟容書》：“自古賢人才士”云云[19]，雜引直不疑、管仲等十七人。《霞外捃屑》卷七上云：“太史公《報任安書》先引西伯等九人，後引文王等七人，皆本《韓非‧難言》‘文王說紂’云云雜引二十一人也。[20]趙用賢《評林》謂柳州《與楊京兆憑書》仿此，然僅引子羽等七人而已。”

〇卷五七三柳宗元《與蕭翰林俛書》：“楚越間聲音特異，鴂舌啅噪。”按退之《送區冊序》云：“皆鳥言夷面”；皇甫持正《東還賦》云：“蟲聲鬼軀，面綠眼青”（卷六八五）；胡稚威《送周司馬序》云：“俗獠風狺，面狸舌鳥”（《石笥山房文集》卷二）。

【卷五七三《寄許京兆孟容書》：“伏惟興哀於無用之地，垂德於不報之所。”按卷五七六《上廣州趙宗儒尚書陳情啟》：“竊以動心於無情之地，施惠於不報之人。”】

〇卷五七四柳宗元《與友人論為文書》[21]：“榮古虐今者，比肩疊跡。”按卷六七五白居易《與元九書》云：“貴耳賤目，榮古陋今。”

〇卷五七四柳宗元《與崔連州論石鍾乳書》：“盧之沽名者，皆可以為太醫；西子之里，惡而矉者，皆可以當侯王；山西之冒沒輕儳、沓貪而忍者，皆可以鑿凶門、制閫外；山東之稚騃樸鄙，力農桑、啖棗栗者，皆可以謀謨於廟堂之上。”按“盧醫”、“東施”言之甚明，末二句則暗用《漢書‧辛慶忌傳‧贊》“山西出將”、“山東出相”耳。

〇卷五七四柳宗元《與李睦州論服氣書》：“及年已長，則嗜書，又見有學書者，亦不能得碩書，獨得國故書，伏而攻之。（中略）知書者又大笑曰：‘是形縱而理逆。’卒為天下棄，又大慚而歸。”[22]按卷五七五《報崔黯秀才論為文書》云：“凡人好詞工書者，皆病癖也。吾不幸早得二病”；卷六一○劉禹錫《為鄂州李大夫祭柳員外文》云：“篋盈草隸，架滿文篇。鍾索繼美，班揚差肩。”王觀國《學林》卷七則謂子厚書法不佳。退之《題歐陽生哀詞後》云：“愈性不喜書”；《祭侯主簿文》云：“我或為文，筆俾子持。”此又韓、柳之一反也。子厚有《永字八法頌》卷五八三，亦嗜書之證，可與卷三三六顏魯公《永字八法頌》參觀。

【《答韋中立論師道書》：郭熙《林泉高致‧山水訓》：“柳子厚善論為文，余以為不止於文。萬事有訣，盡當如是，況於畫乎！何以言之？凡一景之畫”云云，詳說“積惰氣而強之者”、“積昏氣而汨之者”、“以輕心挑之者”、“以慢心忽之者”各弊，實出子厚此《書》。本節另有郭思識語“思平昔見先子作一、二圖”云云，亦分說“惰氣”、“昏氣”、“輕心”、“慢心”四弊。言子厚文者皆未采及此。】

〇卷五七五柳宗元《報崔黯秀才論為文書》：“然聖人之言，期以明道，學者務求諸道而遺其詞。詞之傳於世者，必由於書。道假詞而明，詞假書而傳，要之之道而已耳。道之及，及乎物而已耳，斯取道之內者也。今世因貴詞而矜書，粉澤以為工，遒密以為能，不亦外乎”云云。而《答韋中立論師道書》（“參之穀梁、孟、荀、莊、老、《國語》、《離騷》、太史以為之文”）、《報袁君陳秀才避師名書》（“《左氏》、《國語》、莊周、屈原之詞，稍采取之，穀梁子、太史公甚峻潔，可以出入”）論古文皆以“道”與“詞”隱分兩橛。“道”必源於儒書，勿取異端；“詞”則可參莊、老，未嘗墨守【卷五七三《與楊京兆憑書》：“誠使博如莊周，哀如屈原，奧如孟軻，壯如李斯，峻如馬遷，富如相如，明如賈誼，專如揚雄”】，參觀七二○則論《進學解》，退之宗旨亦復如是。司馬君實《迂書》所以有《斥莊》一篇，痛斥莊子“文勝”，取悅於人，如“朽屋而塗丹雘”，“眢井而冪綺繢”，“烏喙而漬飴糖”也。詳見第七二○則論《進學解》。【司馬君實斥莊之“眢井而冪綺繢”即本柳子厚《答吳武陵論非國語書》斥《國語》“務富文采，不顧事實，而益之以誣怪（云云），是猶用文錦覆陷穽也。”子厚《與呂道州溫論非國語書》云：“病其文勝而言厖，好詭以反倫。……伏膺呻吟者，至比六經，則溺其文，必信其實，是聖人之道翳也。”而《答韋中立論師道書》“此吾所以羽翼夫道也”與“此吾所以旁推交通而以為之文也”分為兩橛，其“旁推交通”者，不獨有“參之莊、老以肆其端”，亦有“參之《國語》以博其趣。”《報袁君陳秀才避師名書》則六經、《論語》、《孟子》“皆經言”，《左傳》、《國語》、《莊子》均在“稍采取”之列。李翺《答朱載言書》云：“六經之後，百家之言興。……皆足以自成一家之文，學者之所師歸也”，歷舉老、莊、列、墨、韓非、李斯等，而以孟、荀厠其間。唐古文家之尊儒家之道，不過如此。至宋之伊川，始深知道與文不可得兼矣。宋智圓《閑居編》卷二九《送庶幾序》言學古文為宗儒。】然子厚尊儒乃專為作文地，安身立命則迴嚮釋氏，亦不廢老子，此又大異乎昌黎，而略同於獨孤、權、梁輩者。卷五七九《送元十八山人南遊序》云：“予觀老子，亦孔子之異流也，不得以相抗。（中略）太史公沒，其後有釋氏。（中略）今有河南元生者，（中略）悉取向之所以異者，通而同之，搜擇融液，與道大適，咸伸其長而黜其奇衺。要之，與孔子同道，皆有以會其趣”；《送巽上人赴中丞叔父召序》云：“吾自幼好佛，求其道，積三十年”（卷五八一《永州龍興寺西軒記》亦為巽上人作，有云：“居龍興寺西序之下。予知釋氏之道且久，固所願也。然予所庇之屋甚隱蔽，其戶北向，居昧昧也。中略於是鑿西墉以為戶，戶之外為軒。中略夫室，嚮者之室也；席與几，向者之處。向也昧而今也顯，豈異物耶？因悟夫佛之道，可以轉惑見為真智，即羣迷為正覺，捨大闇為光明。夫性豈異物耶？孰能為予鑿大昏之墉，闢靈照之戶，廣應物之軒者，吾將與為徒”）；《送僧浩初序》云：“儒者韓退之與予善，嘗病予嗜浮屠言，訾予與浮屠游。（中略）且曰：‘見《送元生序》，不斥浮屠。’浮屠誠有不可斥者，往往與《易》、《論語》合，誠樂之，其於性情奭然，不與孔子異。（中略）退之忿其外而遺其中，是知石而不知蘊玉也”；《送元嵩師序》云：“予觀世之為釋者，或不知其道，則去孝以為達。（中略）釋之書有《大報恩》十篇，咸言由孝而極其業。世之蕩誕慢施者，雖為其道而好違其書。於元嵩師，吾見其不違且與儒合也”；《送濬上人歸淮南覲省序》云：“金仙氏之道，蓋本於孝敬，而後積以眾德，歸於空無”；卷五八七《曹溪第六祖賜諡大鑒禪師碑》云：“孔子無大位，沒以餘言持世，更楊、墨、黃、老益雜，其術分裂，而吾浮圖說後出，推離還源，合所謂生而靜者”云云【《初學集》33《一樹齋集序》】，皆陽欲援釋歸儒，而實則以儒文釋。視梁敬之用心尤苦，伎倆益巧。上承權載之，下開契嵩。至《送元嵩》、《送濬上人南》，更不啻《鐔津文集》卷三《孝論》之先河矣！【王逢原《廣陵集》卷十四《段秀實太尉傳》（本柳文作，以補史闕，蓋時《新唐書》尚未出也）；卷十六《代韓退之答柳子厚示浩初序書》（“釋氏非毁之也。譬之器然，舊嘗完而暴鑠之，謂為毁也可矣。其從來不為器者，是自然耳，豈人毁之耶”）；《皇朝文鑑》卷一一九王令《代韓愈答柳宗元示僧浩初序書》：“讀而駭之，不知真子厚作否也？……子厚亦不思哉？……孔子察聖人作卦之因，……曰：‘……有萬物然後有男女，有男女然後有夫婦，有夫婦然後有父子，有父子然後有君臣’……《論語》二十篇，大率不過弟子問仁、問政、問忠之類爾，於鬼神與死之類，則皆‘未能事人’……不識子厚謂‘與《易》、《論語》合’者何哉？”】

〇卷五七九《送元舉歸幽泉寺序》。按見第六三三則論《有學集》卷四《寄懷嶺外四君詩》。

〇卷五七九柳宗元《送詩人廖有方序》[23]：“交州多南金、珠璣、玳瑁、象犀，其產皆奇怪，至於草木亦殊異。吾嘗怪陽德之炳耀，獨發於紛葩瓌麗，而罕鍾乎人。”按李審言《媿生叢錄》卷一謂與退之《送區宏南歸》詩“野有象犀水貝璣，分散百寶人士稀”語意相同。

〇卷五八○《嶺南節度饗軍堂記》。《霞外捃屑》卷七上云“問工焉取”一句全仿《國語‧楚語上》“靈王為章華之臺”節伍舉言莊王匏居之台云：“問誰宴焉？則宋公、鄭伯；問誰相禮？則華元、駟騑；問誰贊事？則陳侯、蔡侯、許男、頓子。”參觀《古詩十九首》：“誰能為此曲？無乃杞梁妻”；陶淵明《雜詩》：“問君何能爾？心遠地自偏”，皆自問自答。

〇卷五八○《邕州柳中丞作馬退山茅亭記》。按談遷《棗林雜俎‧聖集》：“太祖高皇帝《諭幼儒敕》有曰：‘蓋於《馬退山茅亭記》見柳子厚之文無益也。柳子厚之兄司牧邕州，構亭山顛，非勞人而勿成，既成而無益於民。略不規諫，乃詠亭之美。曰“以青山為屏障”，此雖無益，文尚有理。曰“以白雲為藩籬”，此果虛耶實耶？’”帝皇談藝，所謂“衹是怕他”也！

【《學齋佔畢》：“東坡《表忠觀碑》其格甚新，乃仿柳州所作《壽州安曹掾孝門銘》[24]。”】

〇卷五八四《天說》：“韓愈謂柳子曰：‘（中略）物壞，蟲由之生；元氣陰陽之壞，人由之生。蟲之生而物益壞，食齧之，攻穴之。（中略）人之壞元氣陰陽也，（中略）不甚於蟲之所為乎？吾意有能殘斯人，使日薄歲削，（中略）是則有功於天地者也；蓄而息之者，天地之仇也。（中略）’柳子曰：‘子誠有激而為是耶？則信辯且美矣。吾能終其說。（中略）天地，大果蓏也；元氣，大癰痔也[25]；陰陽，大草木也，其烏能賞功而罰禍乎？功者自功，禍者自禍，欲望其賞罰者，大謬矣；呼而怨，欲望其哀且仁者，愈大謬矣。子而信子之仁義以遊其內，生而死爾，烏置存亡得喪於果蓏、癰痔、草木耶？’”【此意又見《時令論下》、《亡姊崔氏夫人墓志》[26]、《亡姊前京兆府參軍裴君夫人墓志》、《亡妻弘農楊氏墓志》、《先太夫人河東縣太君歸祔志》。】【《太平經》卷四十五：“今子言：‘人小小，所動為不能疾地。’今大人軀長一丈、大十圍，其齒有齲蟲，小小不足道。合人齒，大疾當作之時，其人啼呼交，且齒久久為墮落悉盡。夫人比於天地大小，如此蟲害人也。……今疥蟲蚤蝨小小，積衆多，共食人；蠱毒者殺人。……夫人大小比於地如此矣。”[27]】按張臯文《茗柯文初編‧續柳子厚天說》謂人亦如天地，有知亦若無知，以寄生蟲為喻，而大意正同子厚。子厚析理甚明，卷五八五《天對》云：“無功無作”，亦此旨，即《荀子‧天論篇》（“天行有常，不為堯存，不為桀亡”；“治亂非天也”）之意，却不如退之之論為工於感慨。兩人意中，當皆有史公《伯夷列傳》在。參觀四六一則Francion, Liv. XI (T. IV, p. 11)。退之以蟲之於物，喻人之於天地，絕似T. Campanella: “Del mondo e sue parti”: “Il mondo è un animal grande e perfetto, / statua di Dio, che Dio lauda e simiglia: / noi siam vermi imperfetti e vil famiglia, / ch’intra il suo ventre abbiam vita e ricetto. / ... / Siam poi alla terra, ch’è un grande animale / dentro al massimo, noi come pidocchi / al corpo nostro, e però ci fan male. /...” (Opere di G. Bruno e di T. Campanella, a cura di A. Guzzo e di Amerio, p. 789)；又劉向《別錄》云：“人民蚤蝨眾多，則地癢也”（《全漢文》卷三十八）；Guillaume Appollinaire: “Endurcis-toi vieux coeur”: “Hommes poux de la terre ô vermine tenace” (Oeuvres poétiques, La Bibliothèque de la Pléiade, p. 744)。子厚此文，則用意略同Goethe: “Das Göttliche”: “Denn unfühlend / Ist die Natur: / Es leuchtet die Sonne / Über Bös und Gute, / Und dem Verbrecher / Glänzen wie dem Besten / der Mond und die Sterne. // ... / Nur allein der Mensch / Vermag das Unmögliche: / Er unterscheidet, / Wählet und richtet; / ... / Er allein darf / Den Guten lohnen, / Den Bösen strafen, / Heilen und retten, / Alles Irrende, Schweifende / Nützlich verbinden”—Auswahl in drei Bänden, Veb, II, S. 123一篇，Leopardi: “Alla primavera, o delle favole antiche”及“Il Risorgimento”兩篇(Opere, a cura di S. Solmii, I. pp. 38, 90)。詳見第二五三則，又七七一則論《小雅‧正月》。又按退之《與崔羣書》云：“不知造物者意竟如何，無乃所好惡與人異心哉？又不知無乃都不省記，任其死生壽夭耶？未可知也”，又《孟東野失子》詩云：“天曰天地人，由來不相關。”是未嘗不同子厚之論，特有激而云爾。

【《學齋佔畢》：“東坡《表忠觀碑》其格甚新，乃仿柳州所作《壽州安曹掾孝門銘》[28]。”】

〇卷五八五《敵戒》：“皆知敵之仇，而不知為益之尤；皆知敵之害，而不知為利之大。（中略）孟孫惡臧，孟死臧恤：‘藥石去矣，吾亡無日。’”按子厚舉《左傳》，又舉秦始皇為例，實則《左傳》成十六年：“范文子曰：‘自非聖人，外寧必有內憂。盍釋楚以為外懼乎’”（《國語‧晉語六》：“范文子曰：‘且唯聖人能無外患，又無內憂，詎非聖人，必偏而後可。偏而在外，猶可救也，疾自中起，是難。盍姑釋荊與鄭以為外患乎’”）；《孟子‧告子章》：“無敵國外患者，國恒亡。然後知生於憂患而死於安樂也”，皆此意。然而鳥盡弓藏，兔死狗烹（參觀第二七七則論《全上古文》卷五吳王夫差《矢書射文種》；《史記‧淮陰侯傳》蒯通曰：“野獸已盡而獵狗亨”，韓信曰：“果若人言：狡兔死，良狗亨；高鳥盡，良弓藏；敵國破，謀臣亡”；《韓信傳》：“信曰：‘果若人言：狡兔死，良狗亨’”，師古注：“此黃石公《三略》之言”；《蒯通傳》：“語曰：‘野禽殫，走狗亨；敵國破，謀臣亡’”），養寇自重，亦同斯理。武涉（《漢書‧韓彭英盧吳傳》、《史記‧淮陰侯列傳》僅謂“人”）之說韓信，臧衍之說張勝，皆以此為詞。王建《射虎行》所謂“惜留猛虎著深山，射殺恐畏終身閑”（范浚《香溪先生文集》卷八《讀王建射虎行》引申之曰：“有如邊將圖偷安，遵養時晦容其姦，翻愁努力盡高鳥，良弓掛壁無由彎”）【faire le coup de presse-citron】，又子厚所未及矣。參觀汪景祺《讀書堂西征隨筆‧功臣不可爲條》、丁國鈞《荷香館瑣言》卷上：“年羹堯得罪後奏摺可為慨歎”（“臣功最高，臣罪最重”；“鳥盡弓藏，兔擒狗殺”；“揆之聖世，或有未然，與‘莫須有’三字約略無異”）【“on lui a fait le coup du presse-citron”】；Machiavelli於人主之“ingratudine”重言申明(Discorsi, I. 29;Il Principe, 21; Opere, a cura di M. Bonfantini, pp. 155-8; 75)。《陳后山詩注》卷五《病起》：“災疾資千悟，寃親併一空”，注：“《孟子》所謂‘人之有德、慧、術、知者，恆存乎疢疾’是也”；《藥地炮莊》卷二《養生主》引曹大文曰：“竹關題大士曰：‘人只念救苦救難觀世音，何不念救安救樂觀世音？’‘安樂’二字，今古北邙一隙則邊，即便偷息，故現出許多水火刀兵，生吞活剝。是個漢便于此處轉身，翻個筋斗，始悟第一寃家，即是第一恩人”云云；卷三《大宗師》引杖人曰：“貧、病、死是三大恩人”，則Jeremy Taylor,Holy Dying: “Sickness is a messenger of God... The soul, by the help of sickness, knocks off the fetters of pride & vainer complacencies” (The Golden Grove, ed. L.P.Smith, pp. 878); Simone Weil,La Pesanteur et la Grâce, p. 109: “La misère humaine contient le secret de la sagesse divine, et non pas le plaisir. Toute recherche d’un plaisir est recherche d’un paradis artificiel, d’une ivresse, d’un accroissement. Mais elle ne nous donne rien, sinon l’expérience qu’elle est vaine. Seule la contemplation de nos limites et de nos misère nous met un plan au dessus”; Nietzsche,Schopenhauer als Erzieher: “”... aber er weiss, was auch Meister Eckhard weiss: ‘Das schnellste Tier, das dich trägt zur Vollkommenheit, ist Leiden’” (Werke in drei Bänden, ed. Karl Schlechta, I, S. 317); Eckhardt,Von Abgeschiedenheit: “das snellste tier, das iuch treit ze vollekommenheit, ist lîden, wan ez geniazet, nieman mê êwiger sêligkeit wan die mit Kristô stent in der groesten bitterkeit”之旨，為出世法言之，與子厚貌同心異，亦非《孟子》“天降大任於斯人”之意也。參觀A. Lalande,Vocabulaire technique et critique de la philosophie, 7eéd., p. 247: “Dolorisme”。【Amiel reoueille le propos de sa femme de ménage: “le bon Dieu ne veut pas q’on soit heureux” (8 déc. 1869).】【Xavier de Maistre: “Ce qui gêne l’homme le fortifie” (Gordon N. Ray,Thackeray: The Uses of Adversity, p. 15). But D’Annunzio,Il Fuoco: “Colui quale ha molto sofferto e mens sapiente di colui il quale molto ha gioito.”】【Cf.Lou Salomé: “Anden Schmerz”: “Das Leben ohne dich — es wäre schön! / Und doch — du bist es werth, gelebt zu werden” (Ilonka Schmidt Mackey,Lou Salomé, p. 53).】

〇卷五八五《對賀者》：“嘻笑之怒，甚乎裂眥；長歌之哀，過乎慟哭。庸詎知吾之浩浩，非戚戚之尤者乎？”按深摯語，參觀Petrarca,Le Rime, CII: “Però, s’alcuna volta io rido o canto, / facciol, perch’i’ non ò se non quest’una / via da celare il mio angoscioso pianto”(Rime, Trionfi, e poesie latine, a cura di F. Neri, G. Martellotti, E. Bianchi e N. Sapegno, p. 141); Shakespeare,Titus Andronicus, III. I, Marcus: “Now is a time to storm; why art thou still?”Titus: “Ha, ha, ha!”Marc.: “Why dost thou laugh? It fits not with this hour.”Tit.: “Why, I have not another tear to shed” (Complete Works, ed. G.L. Kittredge, p. 989); Descartes,Les Passions de l’âme, Ptie. II, article 125: “on trouve par expérience que lorsqu’on est extraordinairement joyeux, jamais le sujet de cette joie ne fait qu’on éclate de rire, et même on ne peut pas si aisément y être invité par quelque autre cause, que lorsqu’on est triste” (Oeuvres et Lettres, “Bib. de la Pléiade”, p. 752); Beaumarchais,Le Barbier de Seville, I. ii: “Je me presse de rire de tout, de peur d’être obligé d’en pleurer” (Théâtre, “Classique Garnier”, éd. Maurice Rat, pp. 43-4); Flaubert, lettre à Louise Colet: “Voir les choses en farce est le seul moyen de ne pas les voir en noir. Rions pour ne pas pleurer” (Corr., éd. Louis Conard, II, p. 472); Horace Walpole to John Cranford (in 1766): “I consider everything round me but in the light of amusement, because if I looked at it seriously, I should detest it.I laugh, that I may not weep... &I am not at all of Mmedu Deffimd’s opinion, that one might as well be dead as not love somebody — I think one had better be dead than love anybody” (TLS, June 12, 1981, p. 681); Langston Hughes’s novelLaughing to Keep from Crying(1952); cf. Stuart M. Tave,The Amiable Humorist, pp. 190 ff. on laughters & tears regarded as “neighbours & confiners”。而Byron,Don Juan, IV, 4: “If I laugh at any mortal thing, / ’Tis that I may not weep...” (Variorum ed. by T.G. Steffan & W.W. Pratt, II, p. 346)，註者僅引A. Dyce,Recollections of the Table Talk of Samuel Rogers, p. 281: “Richardson had said the same thing long ago: ‘... I am forced, as I have often said, to try to make myself laugh, that I may not cry...’ (Clarissa Harlowe, letter 84)” (IV, p. 105)而已。

〇卷五八五《愚溪對》“汝欲窮我之愚說耶”以下一節，《對賀者》“是以儻蕩其心”以下一節，波瀾似莊子。齋藤謙《拙堂文話》卷六謂“《郭橐駝傳》結尾學《養生主》結尾；《韋使君新堂記》首學《胠箧篇》首；《羆說》又學從《秋水篇》‘夔憐蚿’章來”云云，尚嫌刻舟求劍也。《對賀者》有云：“有自京師來者，既見，曰：‘（中略）予適將唁子。今予視子之貌浩浩然也，能是達矣。（中略）’柳子曰：‘子誠以貌乎則可也，（中略）庸詎知吾之浩浩非戚戚之尤者乎？子休矣。’”按卷六一二崔羣《祭柳州柳員外文》云：“五嶺三湘，寒暑潛推。樂道忘憂，襟靈甚夷。”真不知己語！所謂“休矣”者。

〇卷五八六《晉問》：“其高壯，則騰突撐拒，聱岈鬱怒，若熊羆之咆、虎豹之嘷，終古而不去。……其案衍，則平盈旋緣，紆徐夷延，若飛鳶之翔舞，洄水之容與。”按前以聲喻形，後以形喻形。“河魚之大”一節，極言晉之多魚“填溢饜飫”。按《公羊傳》宣公六年[29]：“勇士曰：‘嘻！子（趙盾）為晉國重卿而食魚飧，是子之儉也。’”《史通外篇‧雜說上第七》云：“蓋公羊生自齊邦，不詳晉物，以東土所賤，謂西州亦然。”柳州乃所謂“先生晉人也”，却以魚為晉之土產，“魦、鱨、鮪、鯉、鰋、鱧、魴、鱮”之屬，無不具有，何哉？蔣超伯《南漘楛語》卷二云：“今山右得魚甚艱，有‘魚龍鴨鳳’諺，春秋時不然”，因引《公羊傳》此節為證，惜其未引柳州此文，至云“莫保龍籍”也。

〇卷五八六《鞭賈》。按亦卷五八五《三戒》之類。劉夢得《因論七篇》（卷六○八）正此體。若退之《雜說》，則全乎議論矣。有云：“視其內則空空然，其理若糞壤，無所賴者。今之梔其貌，蠟其言，以求賈技於朝者，（中略）居無事，雖過三年不為害。當其有事，驅之於陳力之列以御乎物，以夫空空之內，糞壤之理，而以責其大擊之效，惡有不折其用而獲墜傷之患者乎？”【尤延之《蠟梅詩》：“梔貌寧欺我輩人”；《牧齋初學集》卷三《蠟梅‧之二》：“莫以黃中笑梔貌。”】卷五七七《送豆盧膺秀才南遊詩序》云“無乎內而飾乎外者，是設覆為穽也。”即此意而語尤簡辣。Saintsbury,A Scrap Book, pp. 202-3: “Cabbage-Sticks”與子厚冥契，有云：“... a fair metaphorical title for at least some chapters in any rational being’s autobiography. May I ask whether there was ever such a Cabbage-Stick as the League of Nations? So tall! so polished! so finely knotted! so suggestive of a real oak-plant! & so certain to crack at the first serious strain!” (p. 203)。參看曹子建《矯志詩》：“都蔗雖甘，杖之必折；巧言雖美，用之必滅”；劉向《杖銘》：“都蔗雖甘，殆不可杖；佞人悅己，亦不可相”（《藝文類聚》卷69）。

〇卷五九○《覃季子墓銘》記其取《史》、《漢》以下數十家，“橫豎鈎貫”為《史纂》，又取“儒、墨、名、法，百有若干家”為《子纂》。卷五七七《柳宗直西漢文類序》則刺取班書賦、頌、書、奏等以類編次（參觀卷五九一《志從父弟宗直殯》）。

〇卷五九二《李赤傳》，參觀第七二四則論《太平廣記》卷三四一。有云：“取絳雪餌之”，唐制臘日頒口脂“紅雪”、“紫雪”，唐人集中多載謝恩表狀（如卷六百二劉禹錫《為杜相公、李中丞謝表》），當非此物。又按未採《河間婦傳》，亦如卷四七六沈既濟不采《枕中記》；卷六一二陳鴻不采《長恨歌傳》，而僅采《華清湯池記》（鴻之《東城老父傳》却見卷七二○，別出一“陳鴻祖”）；卷六五四元稹不采《會真記》；卷六七六白居易《記異》即《太平廣記》卷三四四《王裔老》一則；卷六九二白行簡《三夢記》、《紀夢》亦出《太平廣記》；卷七一○李德裕《周秦行紀論》而不附《周秦行紀》（卷六八二牛僧孺文亦不載）；卷七一九蔣防無《霍小玉傳》；卷七二五李公佐却錄《謝小娥傳》；卷七三七沈亞之却錄《異夢錄》。陸心源《唐文拾遺》卷二四有沈既濟《枕中記》，則錄自《吳興藝文補》，《會真記》、《霍小玉傳》等皆未補闕也。

〇歐陽詹文唯卷五九八《棧道銘》最佳，餘文每失之俗滑，論品尚在李觀之下。比偶更多，如卷五九六《送王式東遊序》，幾通篇儷語，結云：“離者會之資，會實離之本。今離既由昨會，後會得不由今離乎？”却有妙諦。卷五九七《送周孝廉擢第歸覲序》至云：“已比郄詵之玉，思懷陸績之橘”，然此尚可以贈序之體例多駢偶為解。卷五九七《曲江池記》、卷五九八《珍祥論》、《棧道銘》亦幾通篇排比，《曲江池記》有云：“俯睇沖融，得渭北之飛鴈；斜窺澹濘，見終南之片石”；“九重繡轂，翼六龍而畢降；千門錦帳，同五侯而偕至”；“砰輷沸渭，神仙奏鈞天於赤水；黤藹敷俞，天人曳雲霓於玄都”[30]，亦見積重之難返矣。《好雲樓集》卷二十八《雜識》摘退之《與崔羣書》用駢語“鳳皇芝草，賢愚皆以為美瑞；青天白日，奴隸亦知其清明”；《霞外捃屑》卷七上摘永叔《思潁詩後序》云：“不類倦飛之鳥，然後知還；惟恐勒移之靈，却回俗駕。”韓、歐尚未能刮磨淨盡，於行周何尤？卷五九七《送無知上人往五臺山序》云：“上人從儒至道，從道至釋。如歷星月，以得白日；若棄扇霎，而灑長風。”同卷《福州南澗寺上方石像記》亦夸陳佛法神通，有云：“予則求福不回者，焚香跪仰，或從釋子之後。”蓋亦迴嚮彼法者，與退之特文字交耳。卷五四四李貽孫《故四門助教歐陽詹文集序》稱行周與退之“同道而相上下”[31]，非謂“理道”之“道”。【孟簡《詠歐陽行周事‧序》云：“生於單貧，以徇名故，心專勤儉，不識聲色，及兹筮仕，未知洞房纖腰之為蠱惑。”按《豫章黃先生文集》卷16《小山集序》云：“妙年美士，近知酒色之虞；苦節臞儒，晚悟裙裾之樂，鼓之舞之，宴安酖毒而不悔，是則叔原之罪也哉？”】

〇卷五九六歐陽詹《上鄭相公書》：“四門助教，限以四考，格以五選，十年方易一官也。自兹循資歷級，然得國子助教，其考選年數，又如太學。若如之，則三十年矣。三十年間，未離助教之官。人壽百歲，七十者希。某今四十年有加矣，更三十年於此，是一生不睹高衢遠途矣。況先三十年，孰知存亡哉？其或素蓄，當在重泉之下矣。”按《夷堅甲志》卷十載廖剛中《戲賦詩自嘲》云：“二十年前錄辟雍，而今官職儼然同。何當三萬六千歲，趕上齊陽魯國公謂蔡元長”；《孽海花》一九回載李純客門聯曰：“戶部員外補闕一千年”，皆此意。

〇劉禹錫文與子厚為近，刻鍊處正復不亞，卷六百八《猶子蔚適越誡》云：“昔吾友柳儀曹嘗謂吾文隽而膏，味無窮而炙愈出也”，亦見同聲之相賞惜。氣機迫促，無長言永歎之致，不然真堪與韓、柳鼎足，如卷六百十《祭韓吏部文》所謂“子長在筆，予長在論。時惟子厚，竄言其間”矣！

〇卷五九九劉禹錫《楚望賦》：“亦有輕舟，軒輊泛浮。拖綸往復，馴鷗相逐。暮夜澄寂，嘯歌群族。傖音俚態，幽怨委曲。逗疎柝於江城，引哀猿於山木。”按夢得《竹枝詞自序》謂取之巴蜀民謠，觀此數語，則在湘時，亦已傾耳於棹唱。元次山《欸乃歌》正其類。

〇卷五九九劉禹錫《秋聲賦》：“嗟乎！驥伏櫪而已老，鷹在韝而有情。聆朔風而心動，盼天籟而神驚。力將痑兮足受紲，猶奮迅於秋聲。”按夢得《始聞秋風》云：“馬思邊草拳毛動，鵰盼青雲倦眼開”，即此意。又按毛西河《書歐陽永叔秋聲賦後》謂永叔此作是“秋風賦”，歷舉其措詞用意與《風賦》相似者為證，復參驗之於夢得之作，因曰：“秋聲者，無往不得，隨物而起。而衹曰聲在樹間，非風而何？”其語甚辨。然夢得之《賦》，較之蔣竹山之《聲聲慢》、項蓮生之《水龍吟》，又瞠乎後矣。蓮生“秋到無聲更苦”視西河所謂聞聲“已晚”更進一解。卷六九七李德裕《秋聲賦》云：“草木陰蟲，皆有秋聲。”而模寫亦甚粗略。

〇卷五九九劉禹錫《問大鈞賦》：“賦大運兮無有淑惡，彼多方兮自生醜好。爾奚不德，余以驟壯，姑尤我以速老耶？（中略）望所未至，謂余舒舒。欲其久留，謂我瞥如。我一子二，誰之曲歟？”按同卷《何卜賦》云：“同涉於川，其時在風，沿者之吉，溯者之凶；同藝於野，其時在澤，伊穜之利，乃穋之厄。故曰，是邪非邪，主者時邪！諒淑惡之同出兮，顧所卜之如何”，即此意。詳見一七則，又七一八則。

〇卷六○四劉禹錫《答連州薛郎中論書儀書》：“《語》曰：‘俟自直之箭，則百代無一矢；俟自圓之木，則千歲無一輪。執矯揉之器者，視之灌叢，無非良材耳。’”按語出《韓非子‧顯學篇》：“必恃自直之箭，百世無矢；恃自圜之木，千世無輪”，《困學紀聞》卷十已言之。《呂覽‧離俗覽》：“飛兔、要褭，古之駿馬也，材猶有短。故以繩墨取木，則宮室不成矣”；《淮南子‧齊俗訓》：“夫待騕褭、飛兔而駕之，則世莫乘車；待西施、毛嬙而為配，則終身不家矣”；《鹽鐵論‧大論》：“大夫曰：‘為治者不待自善之民，為輪者不待自曲之木’”；白香山《和微之霓裳羽衣舞歌》云：“如君所言誠有是，君試從容聽我語。若求國色始翻傳，但恐人間廢此舞。妍媸優劣寧相遠，大都只在人擡舉。李娟張態君莫嫌，亦擬隨宜且教取”；《伊川擊壤集》卷十六《量力吟》云：“須求騏驥方乘馬，亦恐終身無馬騎”，正此意。

〇卷六○六劉禹錫《管城新驛記》：“四時萬象，來貺於我。”按同卷《洗心亭記》云：“槃高孕虛，萬景坌來”；卷五九九《楚望賦》亦云：“四垂無蔽，萬景坌入”；又云：“萬象起滅，森來貺予。”《洗心亭記》又云：“遠邇細大，雜然陳乎前，引人目去，求瞬不得。”語尤奇，即《世說‧言語第二》王子敬云：“從山陰道上行，山川自相映發，使人應接不暇”之意。

〇卷六○六劉禹錫《洗心亭記》。按參觀第七五八則論曹組《蝶戀花》。

〇卷六○七劉禹錫《天論‧上篇》論“天與人交相勝”，天道“用在強弱”，人道“用在是非”。《中篇》論莽蒼則“天理勝”，郛郭則“人理勝”。Hume,Treatise of Human Nature, III. i. 1論“fact”與“right”，又“is”與“ought”之無瓜葛(ed. L.-A. Selby-Bigge, pp. 460, 469); Goethe: “DasGöttliche”(見論卷五八四柳宗元《天說》); Huxley,Evolution & Ethics論“State of Nature vs. State of Art”, “the cosmic process vs. the ethical process” (Collected Essays, ed.Macmillan, IX, pp. 12-3, 44-51, 81-2); Baudelaire, Curiosités esthétiques論“la vertu est artificielle, surnaturelle” (“Éloge du maquillage”,Oeuv. comp., éd. “Bib. de la Pléiade”, pp. 911-2)已發於此。嚴幾道譯《天演論‧羣治篇》後按語即引夢得語，可謂具眼。【劉《讀張曲江集作（五古）并引》力言“陰謫最大，神可誣乎？”】【元稹《人道短》樂府：“古道天道長人道短，我道天道短人道長”（各舉例□頭巾氣），而結云：“蛟螭與變化，鬼怪與隱藏。蚊蚋與利觜，枳棘與鋒鋩。賴得人道有揀别，信任天道真茫茫。若此撩亂事，豈非天道短，賴得人道長。”】【《魯巖所學集》卷十四《三跋唐文粹》：“《天論‧下》：‘在商中宗，心知說賢。’按以傅說為相者乃高宗，非中宗也。”】

〇卷六○八劉禹錫《口兵誡》：“我誡於口，惟心之門。無為我兵，當為我藩。以慎為鍵，以忍為閽。可以多食，勿以多言。”按參觀《全齊文》卷一五張融《門律自序》云：“人生之口，正可論道說義，惟飲與食，此外如樹網焉。吾每以不爾為恨，爾曹當振綱也。”《南齊書‧謝𤅢傳》：“兄朏為吳興，𤅢於征虜渚送別，朏指𤅢口曰：‘此中唯宜飲酒。’”本之《易經‧頤卦》，參觀第七六九則。

〇卷六一○劉禹錫《祭虢州楊庶子文》：“昔與君遊，俱為壯年。怒人言命，笑人言天。”按閱歷深而情事真。窮老始知人意難隨、人力有限、人事莫測，遂以“天命”自解。少年盛氣，固不達也。

〇卷六一○劉禹錫《祭韓吏部文》：“三十餘年，聲名塞天。”按卷六三四李翺《感知己賦》：“是時梁君之譽塞天下。”

〇卷六一七段文昌《平淮西碑》冗弱了不典重，如云：“逐餘孽如鳥雀，獵殘寇似狐狸”，才絀語拙，令人笑來。凌次仲《校禮堂文集》卷三十二《書唐文粹後》乃力稱姚寶之取此篇不取昌黎為“深知文體，明於抉擇”，專固而不識好歹人語也！宜其《上洗馬翁覃溪師書》譏汪容甫之“既以蕭、劉作則，而又韓、柳是崇”矣（見卷二十二）。

〇卷六一八何諷《夢渴賦》思致甚奇，修詞尚不足以發之。有云：“窗日斜照，飛蚊遶鬢。”東坡《佛日山榮長老方丈》第五首云：“山人睡覺無人見，只有飛蚊遶鬢鳴”，正取之此，不獨第四首“腹搖鼻息庭花落”為本於孫可之《乞巧對》也施元之注已引孫可之文，《猗覺寮雜記》等亦言之，而自來無人拈出何氏此文者。



[1]“to the effect that”原作“to the effect than”。

[2]“Commedia”原作“Comedia”。

[3]“Ursprung”原作“Urprung”。

[4]原文脫落“李邕”。

[5]“五卷”原作“五集”。

[6]原文脫落“八”字。

[7]原文脫落“寺”字。

[8]原文脫落“卷十八”。

[9]“錢俶”原作“錢元瓘”。

[10]“一源分判”原作“一理分判”。

[11]“湼槃經疏釋文”原作“楞嚴經疏釋文”。

[12]劉大杰《中國文學發展史》第十二章《唐代的古文運動》一節，即持此論。默存先生曾於1959年以《宋詩選註》寄贈劉氏，款曰：“大杰道長以大作《中國文學史》相遺，余乃郵此奉正，匪敢以雕蟲報雕龍，聊志永好耳。槐聚識，己亥仲春。”

[13]原文脫落“公”字。

[14]“千種萬類”原作“千種百類”。

[15]《全唐文》卷七四四。

[16]“卷五七八”原作“卷五七九”。

[17]“駢儷”原作“駢體”。

[18]“卷五七一”原作“卷五六九”，“平淮西雅”即“平淮夷雅”（亦見《全唐詩》卷三五○）。《校禮堂文集》此節原文如下：“‘俎胾’二字尤不典，牛、羊、豕之‘胾’，則肉之無骨者，皆實於豆。若俎，但載牲之骨體而已。安所謂‘胾’哉？”

[19]“卷五七一”原脫“一”字，“寄”原作“與”，“賢人才士”原脫“人”字。

[20]“七人”原作“八人”，“文王說紂”原作“文王說囚”。

[21]“卷五七四”原作“卷五七五”，因插補於卷五七五《報崔黯秀才論為文書》一節之後，依序移此。“論為文”原脫“為”字。

[22]“伏而攻之”原作“服而攻之”。

[23]“卷五七九”原作“卷五七八”。

[24]即《全唐文》卷五八四《壽州安豐縣孝門銘》。

[25]“大癰痔也”原脫“也”字。

[26]“崔氏”原作“翟氏”。

[27]《管錐編‧全上古三代秦漢三國六朝文‧八八‧全三國文卷四六》引此，“所動為不能疾地”誤作“所能為不能疾地”（三聯書局2007年版，1719頁）。

[28]即《全唐文》卷五八四《壽州安豐縣孝門銘》。

[29]“宣公六年”原作“宣公五年”。

[30]“砰輷”原作“碎輷”。

[31]“李貽孫”原作“高貽孫”。