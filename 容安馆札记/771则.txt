《容安馆札记》771则


七七一[1]


《毛詩正義》續七七○則：

《葛生》。按悼亡之作，莫古於此。其為夫之悼妻耶？則漢武帝《悼李夫人賦》、潘安仁《悼亡賦》、《悼亡詩》之所昉也。其為妻之悼夫耶？則丁廙妻《寡婦賦》、徐悱妻劉氏《祭夫文》、孫道絢《醉思仙》（《唐宋諸賢絕妙詞選》卷十）之所祖也。如“葛生蒙楚蒙棘，蘞蔓於野於域”，即《李夫人賦》所謂“慘鬱鬱其蕪穢”，“下新宮，不復故庭”；《悼亡詩》所謂“之子歸窮泉，重壤永幽隔。”“角枕粲兮，錦衾爛兮”，當與潘岳《寡婦賦》“易錦茵以苫席兮，代羅幬以素帷”比勘，言死者歛具，非生人枕衾也。“百歲之後，歸於其居其室”，即《寡婦賦》所謂“計先後其何幾，亦同歸於幽冥”，《祭夫文》所謂“百年何幾，泉穴方同。”

〇《駟鐵》：“公之媚子，從公於狩”；毛《傳》云：“能以道媚於上下者”；鄭《箋》云：“使君臣和合”；《正義》云：“《卷阿》：‘媚於天子’，‘媚於庶人’。”[2]按《假樂》：“百辟卿士，媚於天子”；鄭《箋》：“媚，愛也。”《潛研堂答問》卷三云：“‘公之媚子’，朱氏《傳》以為所親愛之人，嚴華谷直以便嬖當之。田獵講武，以便嬖扈從，詩人美君，殆不如是。‘媚子’之義，當從毛、鄭。《詩》三百篇言‘媚於天子’，‘媚於庶人’，‘媚兹一人’，‘思媚周姜’，‘思媚其婦’，皆是美詞。《論語》‘媚奧’、‘媚竈’，亦敬神之詞，非有諂瀆之意。唯僞古文《尚書》有‘便僻側媚’字，而《傳》訓為諂諛之人”云云。此竹汀曲意回護，尊經衛道之詞，未為允當。《戰國策‧楚策一》楚王射兕雲夢，安陵君纏泣數行而進曰：“臣入則侍席，出則陪乘”；是田獵而以便嬖扈從，時習之常，作詩者據實賦詠，初無意於褒貶。《左傳》襄公二十一年云：“叔虎美而有勇力，欒懷子嬖之”；《史記‧佞幸列傳》稱韓嫣“善騎射”；則婉孌之徒又未必不孔武有力。《禮記‧緇衣》曰：“毋以嬖御人疾莊后，毋以嬖御士疾莊士、大夫、卿士”；鄭注：“嬖御人，愛妾也；嬖御士，愛臣也。”《國語‧晉語一》狐突曰：“國君好艾，大夫殆；好內，適子殆。”《國策‧秦策一》：“田莘之為陳軫說惠王，荀息曰：‘《周書》有言，美男破老’（按見《汲冢周書‧武稱解》）。”《韓非子‧八姦第九》：“一曰在同牀；貴夫人、愛孺子；便僻好色，此人主之所惑也。”《戰國策‧趙策四》客見趙王曰：“所謂柔癕者，便辟左右之近者，及夫人優愛孺子也”，“愛孺子”非“媚子”乎？史公特為佞幸立傳，開宗明義即曰：“非獨女以色媚，而士宦亦有之”，足徵其風之盛。蓋男寵可以出入內外，深宮大廷，無往而不得地，非若女寵之僅能於帷中屏後，發蹤指示，是以宮鄰金虎，為患更甚。李昌谷《榮華樂》以跋扈將軍梁冀，寫成董賢一流，亦深窺此旨，莫斥詩人之杜撰也。參觀Marlowe,Edward II, The Elder Mortimer: “The mightiest kings have had their minions” (Plays, “Everyman’s Library”, p. 243); De Bellay,Regrets, no. 139: “Si tu veuls vivre en court (Dilliers) souvienne-toy, / De t’accoster tousjours des mignons de ton maistre”。《嘯亭雜錄》卷二記劉海峯弟藥村大槐館明珠家，“性迂闊，初不知人間有分桃斷袖事者，聞之，以為人倫大變，作檄討之。”竹汀之說“媚子”，殆其類乎？可發一笑。《升菴全集》卷六十五《瑣語》云：“諧臣也，顐官也，弄兒也，媚子也，婦女而鬚、纓冠而倡也。《書》戒頑童遠矣哉！”升菴固推康成為“傳注之神”，沖遠為“疏義之聖”者《全集》卷二《檀弓叢訓序》，而解“媚子”却取宋人之說。【方于鲁《方建元集》五古卷二《受光室對酒吟時吳小史佐酒》云：“嘉賓升座，媚子行觴。”】

【《蒹葭》（《漢廣》）。】

〇《東門之枌》：“視爾如荍，貽我握椒。”按參觀第七七○則論《溱洧》。又按《正義》云：“毛、鄭以為男子乃陳往日相好之事，語女人云：‘我往者語汝’”云云。蓋拘牽之見，以為詩必事後所賦，而“爾”、“我”之稱，則類當時酬對，故解為回溯之記言。不知詩之成章，雖或境已遷而迹己陳，詩之語氣每如當機即事，脱口應聲，尤以情詩為然。Jean-Paul Richter,Vorschule der Ästhetik, §75: “...stellt die Lyra die Empfindung dar, welche sich in die Gegenwart einschliesst” (Werke, München: Carl Hanser Verlag, 1963, Bd. V, S. 272);M. Carriere,Die Poesie: ihr Wesen und ihre Formen, Kap. 8: “Der Lyriker steht in der Gegenwart und verewigt den Augenblick, indem er ausspricht welch werthvoller Empfindungsgehalt in demselben liegt, und wenn er in die Vergangenheit zuriick oder in die Zukunft vorausschaut, so gelten beide nicht um ihrer selbst willen, sondem nur durch die Bedeutung welche sie fiir den gegenwartigen Moment haben” (C.M. Gayley & B.P. Kurtz,Methods & Materials of Literary Criticism: Lyric, Epic & Allied Forms of Poetry, p. 133引); E. Staiger,Grundbegriffe der Poetik, 5teAufl., 1961, S. 55: “Im Lyrischen herrscht das Präsens vor, auch das Präteritum einen anderen Sinn hat als im Epischen”，德國譚藝者之常言也(J.L. Kinneavy,A Study of Three Contemporary Theories of Lyric Poetry, pp. 66 ff.尚引E. Ermatingen, R.M. Werner, Julius Petersen等之說)。雖偏宕，亦頗有理，參觀Vernon Lee,Handling of Words, The Bodley Head ed., pp. 175-6: “The present tense makes things present” etc.; Lowry Nelson, Jr.,Baroque Lyric Poetry, p. 27: “By means of a constant imperative or present tense, the time in which the poem takes place is narrowed down to a point of instantaneousness” etc.; H. Weber,La Création Poétique au 16eSiècle en France, I, pp. 345-6論Ronsard: “Mignonne, allons voir si la rose”: “Tout d’abord il transforme le récit en une imitation à la promenade; la jeune fille acquiert ainsi une sorte de réalité familière et vivante. Sans doute, chez le Politienpar exemple, nous avons déjà l’apostrophe: ‘I’ mi trovai, Fanciulle, un bel mattino’ (Ballata, 2). Mais le verbe est toujours au passé et c’est encore un récit qu’il adresse aux jeunes filles”。

〇《衡門》：“衡門之下，可以棲遲；泌之洋洋，可以樂飢”；《正義》云：“飲水可以療渴耳；飢久則為渴，得水則亦小療。”按即“慰情良勝無”、“退一步行安樂法”、“薄薄酒，勝茶湯；醜醜婦，勝空房”之意。故承之曰“食魚”不必“河魴”、“河鯉”，“取妻”不必“齊姜”、“宋子”也。香山詩中反復道之，如《首夏》云：“食飽慚伯夷，酒足愧淵明，壽倍顏氏子，富百黔婁生”；《吟四雖》：“年雖老猶少於韋長史，命雖薄猶勝於鄭長水，眼雖病猶明於徐郎中，家雖貧猶富於郭庶子。”參觀Leibniz,Nouveaux Essais sur l’Entendement, Liv. I, ch. 2, §11: “Cet Italien... qui devant être mis à la torture, se proposa d'avoir continuellement le gibet en vue pendant lestourmens pour y résister, et on l'entendit dire quelquefois:Io ti vedo; ce qu’il expliqua ensuite quand il fut échappé” (Die philosophischen Schriften, hrsg. C.J. Gerhardt, Bd. V, S. 86)。又第七三五則論《全唐文》卷三七三陳章甫《與吏部孫員外書》。

〇《澤陂》：“有蒲與蕳”；鄭《箋》云：“‘蕳’當作‘蓮’，芙蕖實也，以喻女之言信”；《正義》云：“蓮是荷實，故喻女言信實”。按《子夜》、《讀曲》諸歌之“蓮子”、“黃蘗”、《遊仙窟》之“向菓子上作機警”，雙關寓意，肇端於此。《容齋三筆》卷十六未能溯其朔也。參觀第六四八則論《人境廬詩草》卷一《山歌》。又按“碩大且儼”，《太平御覽》卷三六八“頤頷”部引《韓詩》“碩大且㜝”，薛君曰：“‘㜝’、重頤也。”參觀第七二七則論《王奉常集‧文部》卷五十一《李郡畫六十美人跋》。

〇《匪風》：“誰能烹魚？”；毛《傳》云：“烹魚煩則碎，治民煩則散。”按參觀第七五五則論《老子》六十章。

〇《隰有萇楚》：“夭之沃沃，樂子之無知”；鄭《箋》云[3]：“知、匹也，無匹配之意。‘無家’謂無夫婦室家之道”；《正義》云：“謂十五六時也。”按注、疏皆泥於《小序》“思無情欲者”一語，而強解“知”為知人事、通人道，迂曲極矣！《樂記》：“知誘於外”，鄭注：“知猶欲也”，亦同此失。詩意蓋羨萇楚之無知覺，不似人之有家室之累，故能夭沃茂盛。姜白石《長亭怨慢》所謂“樹若有情時，不會得青青如許”，是其的解。Leopardi,: “Dialogo della Natura e di un’Anima”: “An.: ‘Dimmi: degli animali bruti... e per avventura alcuno fornito di minore vitalità e sentimento che gli uomini?’Na.: ‘Cominciando da quelli che tengono della pianta, tutti sono in cotesto, gli uni più, gli altri meno, inferiori all’uomo...’An.: ‘Dunque alluogami, se tu m’ami, nel più imperfetto...’” (Opere, a cura di S. Solmi, I, p. 496)即此意。《全後漢文》卷十五桓譚《新論》下云：“劉子駿信方士，謂神仙可學。余見其庭下有大榆樹，久老剝折，指謂曰：‘彼樹無情欲可忍，無耳目可闔，然猶枯槁朽蠹’”云云，適與相反。元次山《七不如》亦自愧有“思慮”、“喜愛”，“不如草木”，詳見第七三五則論《全唐文》卷三八三、第七四九則論Pascal,Pensées, VI, 347[4]。他如Georges de Brébeuf,Entretiens solitaires, ch. 6: “Mesme tous auriez pû me préferer la brutte, / Elle est à vos décrets souple en route saison, / En elle mieux qu’en moy, vostreordre s’execute, / Et son instinct est droit bien plus que ma raison. / ... / Diray-je plus encor?Vostre grandeur puissante / Eût pu moins s’abaisser en descendant plus bas, / Produire au lieu de l’homme, ou le marbre, ou la planțe: / Ces objets contre vous ne se révoltent pas” etc. (J. Rousset,Anthologie de la poésie baroque fr., I, pp. 56-7)，雖亦稱禽獸木石之勝於人，則以其有德，而非以其無知，用心迥異。

〇《七月》：“春日遲遲，采蘩祁祁，女心傷悲，殆及公子同歸”；鄭《箋》云[5]：“春，女感陽氣而思男；秋，士感陰氣而思女。是其物化，所以悲也”；《正義》云：“遲遲者，日長而暄之意。春秋漏刻，多少正等，而秋言‘淒淒’，春言‘遲遲’者，（中略）人遇春暄，則四體舒泰，春覺晝景之稍長；（中略）及遇秋景，四體褊躁，不見日行急促，唯覺寒氣襲人。（中略）‘淒淒’是涼，‘遲遲’非暄。”按此處注、疏皆頗曉事。《召南‧野有死麕》：“有女懷春，吉士誘之”；鄭《箋》云[6]：“貞女思開春以禮與男會，令此吉士使媒人導成之”，則“六十來歲從不曉得傷個春”，陳最良輩語也。竊謂詩文詠傷春，莫古於《七月》。《野有死麕》衹道懷春，未能情景相發。龔定庵《書魏槃仲扇》云：“女兒公子各風華，爭羨皇都選婿家。三代以來春數點，二南卷裏有桃花。”豈知《牡丹亭》第九齣所謂“他平白地為春傷”上溯三代，見諸《國風》乎？求桑采蘩，感氣傷悲，亦徵遠古民風樸直。義山《無題》則曰：“春心莫共花爭發”；《牡丹亭》十齣則曰：“原來姹紫嫣紅開遍。”後式遂以桃李代桑麻，以游覽代操作，華而不實矣。參觀七七○則論《王風‧君子于役》與香山《閨婦》詩。《小雅‧出車》亦云：“春日遲遲，卉木萋萋。倉庚喈喈，采蘩祁祁。”毛《傳》語亦見《淮南子‧繆稱訓》：“春女思，秋士悲，而知物化矣。”《正義》語隱指《小雅‧四月》：“秋日凄凄，百卉具腓。”

〇《七月》：“八月剝棗”；毛《傳》云：“剝，擊也。”按陸農師《埤雅》卷十三亦云：“剝，擊也。”棗實未熟，雖擊不落；已熟則爛，不擊自墜。荊公釋“剝”為剝皮養老之義，後至鐘山訪人，其家以“撲棗”對，乃恍然知誤。農師殆聞乃師之過，不憚改耶？

〇《七月》：“九月肅霜，十月滌場。”按《觀堂集林》卷一《肅霜滌場說》深非注疏之望文生義，謂二語與“一之日觱發，二之日栗烈”同例，而不與“七月流火，九月授衣”同例，皆雙聲連綿字，猶言肅爽、滌蕩，謂天高氣清，“萬物搖落”云云，是也。《升庵全集》卷四十二云：“凓冽乃氣寒結而為氷。觱發謂寒風聲似吹角也，莊子所謂‘地籟’，宋玉所謂‘土囊’。諺云：‘三九二十七，籬頭吹觱栗’；林肅翁云：‘萬象唯風難畫，莊子“地籟”一段，筆端能畫風。然《七月》之詩，“觱發”二字，簡妙含蓄，又莊子畫風之祖也’。”亦屬望文生義，然有說詩解頤之風，饒趣味而益神智，亦殊不惡。“栗烈”二字或可仿之申說：“栗”者，《論語》哀公問社，宰我所謂“周人以栗，使民戰栗”耳。

〇《鴟鴞》：“予手拮据。”按“予口卒瘏”、“予羽譙譙”、“予尾翛翛”皆切鳥而言，“予手”當曰“予爪”。小鳥有手，殆亦可以如《邶風‧簡兮》所謂“左手執籥，右手秉翟”乎？左思《白髮賦》云：“白髮臨拔，瞋目號呼”，髮能瞋目，殆項王，非耶？孟東野《濟源寒食》云：“蜜蜂為主各磨牙，咬盡村中萬木花”，蜜蜂遂如太白《蜀道難》之豺虎。《石門文字禪》卷九《送僧還長沙》云：“去袂不容挽，子規真滑唇”；《倪文正公遺稿》卷一《舟次吳江》云：“小帆如蝶翅，暗浦乞螢尻”；王曇《烟霞萬古樓詩選》卷一《落花詩》云：“寒鴉齒冷秋烟笑，死若能香那得知！”子規有唇，流螢有尻，寒鴉有齒，皆修詞疵病。鴟鴞有手，可為解嘲。

〇《東山‧小序》云：“說以使民，民忘其死，其唯東山乎。”按《小雅‧采薇》：“我心傷悲，莫知我哀”；毛《傳》云：“極言其苦以説之。君子能盡人之情，故人忘其死”；《四牡‧小序》云：“勞使臣之來也，有功而見知則說矣。”蓋不知為征夫、使臣所賦，而執著為周公、文王之作。舉語氣文義勿顧，曲為之說。他如《皇華‧小序》云：“君遣使臣也”；《出車》云：“勞還卒也”；《杕杜》云：“勞還役也”，均同此病。毛、鄭、孔三家皆尚偶有勝解，而不敢違《小序》，遂不惜為之強辭飾非，蠻做直撞。故讀《詩》必廢《小序》而後可。

〇《狼跋》。按梁諫庵《瞥記》卷一謂：“詩人比興以類，奈何以狼比聖人？”樓攻媿《答楊敬仲論詩解書》引楊少卿說，謂：“以狼比四國，而周公處其中，不懼也”云云，亦未可通。四國豈跋前疐後，進退維谷乎？蓋興而非比，無所謂擬必於倫也。

〇《鹿鳴》：“人之好我，示我周行”；毛《傳》云：“周，至；行，道也”；鄭《箋》云：“‘示’當作‘置’，置之於周之列位”；《正義》云：“《大東》、《卷耳》並有‘周行’之文，皆為周之列位，此不得異。”按《曹風‧候人》：“季女斯飢”；毛《傳》云：“季，人之少子也；女，民之弱者”；《正義》云：“《采蘋》云：‘有齊季女’，謂大夫之妻；《車舝》云：‘思孌季女逝兮’，欲取‘季女’以配王，皆不得有男在其間，故以‘季女’為少女。此言‘斯飢’，當謂幼者並饑，非獨少女而已，故以‘季女’為人之少子、女子。皆觀經為訓，故不同也。”【《北齊書‧廢帝紀》：國子助教許散愁對太子曰：“自少以來，不登孌童之牀，不入季女之室，服膺簡策，不知老之將至。”】何通融於彼，而拘泥於此？

〇《四牡》：“豈不懷歸？王事靡盬”；毛《傳》云：“思歸者，私恩也；靡盬者，公義也”；鄭《箋》云：“無私恩，非孝子也；無公義，非忠臣也。”按分疏明確。後世忠孝不能兩全之說，已見端倪。參觀《韓詩外傳》卷一“楚白公之難，有仕之善者（《新序‧義勇篇》作‘楚人有莊善者’），辭其母，將死君”一節；卷二“楚昭王使石奢（《呂氏春秋‧高義篇》作‘石渚’）為理，道有殺人者，石奢追之，則父也。奢曰：‘不私其父，非孝也；不行君法，非忠也。’刎頸而死”一節；卷六“田常弒簡公，石他（《新序‧義勇篇》作‘石他人’）曰：‘舍君以全親，非忠也；舍親以死君之事，非孝也。’伏劍以死。《詩》曰：‘人亦有言，進退惟谷。（《大雅‧桑柔》）’石先生之謂也”一節；卷八“可於君，不可於父，孝子弗為也；可於父，不可於君，君子亦弗為也。故君不可奪，親亦不可奪也”一節；又《三國志‧魏書‧邴原傳》裴注引原別傳曰：“太子建議曰：‘君父各有篤疾，有藥一丸，可救一人，當救君邪，父邪？’衆人紛紜，或父或君。時原在坐，不與此論”（“可救一人”略同Godwin,Political Justice中論火宅中當救Fénelon？抑其女僕？見A.E. Rodway,Godwin & the Age of Transition, p. 36）。Hegel論悲劇中恩義(die sittliche Substanz)彼此水火氷炭(Kollision)，正舉戀家(die Familienliebe)與謀國(das Staatsleben)為例(詳見Ästhetik, Aufbau Verlag, 1955, S. 1270-1)。又“忠孝不能兩全”語，始見《世說‧言語篇》：“桓公入峽，絕壁天懸，騰波迅急。歎云：‘既為忠臣，不得為孝子，如何？’”又《周書‧泉企傳》：“高敖曹執企而東，企臨發，密誡子曰：‘忠孝之道，不可兩全，宜各為身計，勿相隨寇手。’”

〇《采薇》：“昔我往矣，楊柳依依。”按《隨園詩話》卷一極稱義山《柳》詩“堤遠意相隨”，謂得柳之神。夫“意相隨”，正是“依依”二字的詁。余已拈出於《談藝錄》矣。[7]

〇《杕杜》：“卉木萋止，女心悲止，征夫歸止”；《傳》：“室家踰時則思。”按即王昌齡《閨怨》所謂“忽見陌頭楊柳色，悔教夫婿覓封侯。”

〇《車攻》：“蕭蕭馬鳴，悠悠旆旌”；毛《傳》云：“不讙譁。”按《顏氏家訓‧文章篇》引此《傳》云：“吾每歎此解有情致”，因謂王籍《入若耶溪》詩生於此意耳。大是妙悟。實則下章云：“之子於征，有聞無聲”，毛《傳》即申明其意耳。東坡《五丈原懷諸葛公》云：“吏士寂如水，蕭蕭聞馬撾。”《甌北詩話》卷五謂坡詩“形容軍容整肅，而魄力遠遜杜甫《出塞》之‘落日照大旗，馬鳴風蕭蕭。’”衡鑒優劣，固如所評，顧杜詩衹是運古之妙，不若蘇句拈出“寂”字，足為《詩經》之資。有聞而無聲，生響而仍寂。謝貞《春日閒居》云：“風定花猶落，鳥鳴山更幽”；王籍《入若耶溪》云：“蟬噪林逾靜，鳥鳴山更幽”；少陵《題張氏幽居》云：“伐木丁丁山更幽”；王芥子《青虛山房集》卷五《高平行紀》云：“厩馬千蹄，未至數十武，聞齕草聲如空山夜壑，風泉撞摐，暄生靜中，即聽彌遠”；Shelley: “The Recollection”: “How calm it was!— the silence there / But such a chain was bound, / That even the busy woodpecker / Made stiller by her sound / The inviolable quietness”; Hood: “Silence”: “But in green ruins, in the desolate walls / Of antique palaces, where Man hath been, / Though the dun fox, or wild hyena, calls, / And owls, that flit continually between, / Shriek to the echo, & the low winds moan, / There the true Silence is, self-conscious & alone”; C.-F. Meyer: “Himmelsnähe”: “Bald nahe tost, bald fern der Wasserfall, / ... / Ein tiefes Schweigen und ein steter Schall”; G. Napolitano,Illusione di Eterno: “[Il canto di gallo]Un matita / rossa / che sottolinea / il silenzio / ante lucano” (Dino Provenzal,Dizion. delle Immagini, p. 322)，皆可比勘。烘雲托月，襯葉陪花，此理此境，眼界亦有之：太空點滓，而彌見廣漢，如Leopardi: “L’Infinito”:“Sempre caro mi fu quest’ermo colle, / e questa siepe, che da tanta parte / dell’ultimo orrizonte il guardo esclude/ ... / ... così tra questa / immensità s’annega il pensier mio: / e il naufragar m'è dolce in questo mare”Opere, a cura di S. Solmi, I, p. 58); G.L. Bickersteth,The Poems of G. Leopardi, p. 64: “Here a view of vast extent is vividly conjured up by mention of three objects in it only — the hill, the hedge, the horizon — the determined environed by the undetermined” (cf. Cardarelli: “la loro [the modern poets] arte non doveva consistere in altro che nel porre quel determinato oggetto, o concetto, per se stesso riconosciuto poetico e significativo, nel massimo di spazio e di solitudine possibile” — quoted inMomenti e problemidi Storia dell’Estet., IV, p. 1664); Shelley: “Ozymandias of Egypt”: “Nothing beside remains. Round the decay / Of that colossal wreck, boundless & bare, / The lone & level sands stretch far away”。至於“牡丹雖好，綠葉扶持”、“萬綠叢中一點紅”，如董若雨《寶雲詩集》卷六《山行》云：“殿角楓林一等紅，射來西照斷崖中。秋山著色老僧澹，水墨衣飄落葉風”；Jean de Bussières: “La Rose”: “Déjà ce petit tout compose / Par ses heureux dénouements, / Mélangés d’entrelacements, / Le commencement d’une rose. / Qu’il es vif et qu’ilest brillant! / Que sur le vert étincelant / Il usurpe un puissant, empire! / Qu’en ce premier ébauchement / Il n’est feuille qui ne désire / De servit à son ornement!” (A.J. Steele,Three Centuries of French Verse, p. 176)，則不待言矣。參觀第六七五則論杜牧之《齊安郡晚秋》及Quiller-Couch,Shakespeare’s Workmanship, pp. 45-6: “peaceful focus”。

〇《車攻》：“之子於征”；《正義》云：“毛以為是羣臣，鄭以之斥宣王為異耳。”按“斥”即“指”也，無譴責義。如《出車》：“未見君子，憂心忡忡”，鄭《箋》云：“君子，斥南仲也”；《節南山》：“君子如屆”，鄭《箋》云：“君子，斥在位者”；《既醉》：“君子萬年”，鄭《箋》云：“君子，斥成王也”，皆此“斥”字。

〇《正月》：“瞻烏爰止，於誰之屋？”按張石舟《㐆齋文集》卷一《正月瞻烏義》略謂：“二語深切著明，烏者，周家受命之祥；《春秋繁露‧同類相動》篇引《尚書傳》言，‘周將興之時，有大赤烏銜穀之種而集王屋之上者，武王喜，諸大夫皆喜’；凡此皆古文《泰誓》之言，周之臣民，相傳以熟，幽王時天變疊見，譌言朋興，詩人憂大命將墜，故為是語”云云，可備一解。下文云：“誰知烏之雌雄？”當亦有吉凶之意。《史記‧周本紀》云：“有火自上復于下，至于王屋，流為烏，其色赤”；《太平御覽》卷九二○引《尚書緯》、《尚書中候》、《瑞應圖》皆載赤烏止武王屋事。

〇《正月》：“謂天蓋高，不敢不局；謂地蓋厚，不敢不蹐。”按《節南山》云：“我瞻四方，蹙蹙靡所騁”[8]；太白《行路難》云：“大道如青天，我獨不得出”；杜子美《贈蘇四傒》云：“乾坤雖寬大，所適裝囊空，……況乃主客間，古來偪側同”，又《逃難》云：“乾坤萬里內，莫見容身畔”；柳子厚《乞巧文》云：“乾坤之量，包含海岳，臣身甚微，無所投足”；孟東野《送別崔純亮》云：“出門即有礙，誰謂天地寬。”《大雅‧既醉》：“室家之壼”，《國語‧周語下》叔向說之，亦即此意（見六七六則）。曹子建《仙人篇》云：“四海一何局？九州安所如！”則貌同心異。下文云：“萬里不足步，輕舉淩太虛”，亦如《五遊》云：“九州不足步，願得凌雲翔”，乃司馬長卿《大人賦》所謂：“宅彌萬里兮，曾不足以少留；悲世俗之迫隘兮，朅輕舉而遠游。”蓋超塵出世，而非途窮路盡。左太沖《吳都賦》寫狩獵傾藪搜巖，禽殫獸盡，云：“思假道於豐隆，披重霄而高狩。籠烏兔於日月，窮飛走之棲宿”，則欲行獵天上語，尤豪肆，更邁曹□馬矣。Faust, I. 4544: “Ich darf nicht fort; für mich ist nichts zu hoffen”，蓋深知出門有碍者矣！參觀七五三則論Inferno,III, 9。F. Kafka致慨“kein Ausweg” (“A Report to an Academy”,In the Penal Settlement: Tales & Short Prose Works, tr. by Willa & Edwin Muir, p. 173 ff.)[9],E. Jünger論“Ausweglosigkeit” (Strahlungen, S. 65 f.)，其層氷之於積水乎！

〇《正月》：“魚在于沼，亦匪克樂；潛雖伏矣，亦孔之炤。”按較《四月》所謂“匪鶉匪鳶，翰飛戾天；匪鱣匪鮪，潛逃于淵”，更為危苦。《大雅‧旱麓》：“鳶飛戾天，魚躍于淵”，則貌略同而心大異。《易‧中孚》：“豚魚吉”；王弼註：“魚者，蟲之隱者也”，可釋“潛雖伏矣”、“潛逃于淵”二語。壽伯福詩云：“浩劫華夷同苦毒，危時仕隱兩艱難”，所謂“無所逃於天地之間”也。

〇《正月》：“哿矣富人，哀此惸獨！”[10]按“哿”即《獨漉篇》“水深泥濁，泥濁尚可”，《水滸》第六回邱小乙嘲歌“我無妻時猶閒可”之“可”。[11]參觀第五○五則論《紫微集》卷二《防江》第二首。

〇《正月》：“民今方殆，視天夢夢。”按《史記‧伯夷列傳》云：“或曰：‘天道無親，常與善人。’若伯夷、叔齊，可謂善人者非耶？積仁絜行如此而餓死！（中略）回也屢空，糟糠不厭，而卒蚤夭。天之報施善人，其何如哉？盜蹠日殺不辜，肝人之肉，暴戾恣睢，（中略）竟以壽終。是遵何德哉？（中略）余甚惑焉，儻所謂天道，是耶非耶”【劉琨《答盧諶詩》第一首】；庾子山《思舊銘》云：“所謂天乎，乃曰蒼蒼之氣；所謂地乎，其實摶摶之土。怨之徒也，何能感焉”；Charles-Julien Lioult de Chênedollé: “L’Indifférence de la Nature”: “Ainsi la Nature insensible / Est sans pitié pour nos douleurs, / Et, dans sa rigueur inflexible, / Nous est cruelle et sourde; et se montre impassible / A notre mort comme à nos pleurs” etc. (A.J. Steele,Three Centuries of French Verse, p. 279)。然此皆謂天之無知也，若《晉書‧天文志下》庾翼與兄氷書云：“此復是天公憒憒，無皁白之徵也”，又《豆棚閒話》卷十一崇禎末年，萬民嗟怨，如毀如焚，唱出《邊調曲兒》所載：“老天爺，你年紀大，耳又聾來眼又花。你看不見人，聽不見話。老天爺，你不會做天，你塌了罷！”則謂天有知而仍無知，尤沉痛。Lucretius衹言帝天高高：“with supreme repose, far removed & withdrawn from our concerns... an unruffled existence” (Charles M Bakewell,Source Book in Ancient Philosophy, pp. 309選錄Tennyson: “Lucretius”詩，闡述此旨尤妙)，乃哲人達觀語。若夫責怪老耄，則眾生哀怨之詞也。耳聾眼花，尤逗Camus,L’Homme Révolté所謂“un dieu sourd”(R.W.B. Lewis,The Picaresque Saint, pp. 61, 302...[12])。參觀第二五三則論Leopardi: “Alla primavera, o delle Favole antiche”: “Vivi tu, vivi, o santa / Natura?” esc. (Opere, a cura di S. Solmi, I, pp. 38 f.); “Il Risorgimento”: “So che natura è sorda, / Che miserar non sa” esc. (p. 90)，第四○五則論《全晉文》卷一三七戴逵《釋疑論》，又第七三七則論《全唐文》卷五八四柳子厚《天說》及Goethe: “Das Göttliche”: “Denn unfühlend / Ist die Natur” usw. (Auswahl in 3 Bänden, Veb, II, S. 123)。

〇《正月》：“父母生我，胡俾我瘉？不自我先，不自我後。”按出處兩難，進退維谷，人事既窮，天道復昧，遂悔有其生而怨及父母。”《敦煌瑣掇》第三十種《五言白話詩》屢言“還我未生時”、“慈母不須生”；《滹南遺老集》卷四十五《還家》詩云：“幾度哀歌向天問：何如還我未生時”（“還我未生時”乃王梵志詩，見《雲溪友議》卷下，然《詩式‧跌宕格》引而用意非怨苦也），皆此意。《小雅‧小弁》云：“天之生我，我辰安在”；《大雅‧桑柔》云：“我生不辰，逢天僤怒”，要不如此四語之沉痛。《小雅‧四月》云：“先祖匪人，胡寧忍予”《正義》云：“人困則反本，窮則告親，故言‘我先祖非人’，出悖慢之言，明怨恨之甚。”則其心情尤為刻摯怨毒，正如Job III. 3: “Let the day perish wherein I was born, & the night in which it was said, There is a man child conceived” etc.，尚非Theognis: “Best of all for mortals were it never to have been born, nor to have seen the rays of the burning sun; but if once born,to pass as soon as may be the gates of Hades, &lie under a goodly heap of earth” (W.C. Greene,Moira, p. 42: “But the abyss of pessimism is plumbed by Theognis... This ‘de profundis’ utterance of despair becomes a commonplace: see Aeschylus, Frag. 401,Sidgwick; Sophocles, Frag. 488, 556, Pearson; Euripides, Frag. 285, 449, Nauck; Menander, Frag. 125, Kock; Mackail,Select Epigrams of the Gk Anthology, p. 82 f.”); cf. J.-J. Barthélemy,Voyage du jeune Anacharsis en Grèce, t. II, ch. 26: “Parmi plusieurs de ces nations que les Grecs appellent barbares, le jour de la naissance d’un enfant est un jour de deuil pour safamille” (Herodot., I. iv; Strab., XI). Assemblée autour de lui, elle lephiint d’avoir reça le funeste présent de la vie. Ces plaintes effrayantes ne sont que trop conformes aux maximes dés sages de la Grèce. Quand on songe, disent-ils, à la destinée qui attend l’homme sur laterre, il faudroit arroser de pleurs son berceau (Eurip., fragm. Ctesiph.; Axioph.,ap. Plat., III; Cicero,Tuscul. I, xlviii)” (quoted in Leopardi,Zibaldone, ed. F. Flora, II, p. 34); Milton,Paradise Lost, Bk. X, 743 ff. [Adam:] “Did I request thee, Maker, from my clay / To mould me Man?” etc.; Heine: “Morphine”: “Gut ist der Schlaf, der Tod ist besser — freilich / Das beste wäre, nie geboren sein”; Fr. Theodor Vischer: “Frage”: “Dann will ich stehn vor Deinem Throne / Und fragen: ‘Warum schufst Du mich?’”[13](The Oxford Bk of German Verse, p. 380); cf. Dio Chrysostom,Dio Chrysostom,Discourse XXIII (Loeb, II, 303 ff.)所得比擬。吾國詩歌寫憂生之嗟、厭世之憤，無深切於《正月》、《四月》兩篇者。《聖經》所載，口雖吐詛怨之詞，意中尚存以此動天回天之一念，如Martin Luther: “Dr. Justus Jonas asked me if the words of the Prophet Jeremiah were Christian-like, where he cursed the day of his birth. I said: We must now & then wake up our Lord God with such words” (Table Talk, tr. by Wm. Hazlitt, “Bohn’s Library”, p. 153)。《正月》則并無之矣。

〇《雨無正》。按通篇不及雨。《關雎‧正義》論“名篇之例，義無定準。……或都遺見文，假外理以定稱”，亦似未能概此篇也。李天生《受祺堂詩》卷八《雨無正》云：“積潦乘秋見，鳴螿滿地生。薄言風有隧，遑恤雨無正。冀北猶艱食，天南未解兵。十年留滯盡，愁思日縱橫。”使經語入近體，殊不惡。

〇《雨無正》：“三事大夫，莫肯夙夜；邦君諸侯，莫肯朝夕。”按葉秉敬《書肆說鈴》卷上云：“此歇後語也。若論文字之本，則當云：‘夙夜在公’、‘朝夕從事’矣。元人《清江引》曲云：‘五株門前柳，屈指重陽又’，歇後語也；《詩》云：‘天命不又’，‘室人入又’，‘矧敢多又’，已先之矣。”頗有體會。《詩》語約省，每須如曲中之有襯字，方可理會。如《小宛》：“壹醉日富”，鄭《箋》云：“飲酒一醉，自謂日益富”；《何人斯》：“其心孔艱”，鄭《箋》云：“其持心甚難知”；《正月》：“哀今之人，胡為虺蜴”，鄭《箋》云：“虺蜴之性，見人則走。哀哉！今之人何為如是”；《十月之交》：“艷妻煽方處”，鄭《箋》云：“於艷妻有寵方熾盛之時，並處於位”；《節南山》：“憯莫懲嗟”，鄭《箋》云：“曾無以恩德止之者，嗟乎奈何”；《谷風》：“無草不死，無木不萎”，《正義》云：“無能使草不有死者，無能木不有萎者”；《大東》：“大東小東”，鄭《箋》云：“小亦於東，大亦於東”，此類又不獨歇後而已。[14]權龍褒之“簷前飛七百，雪白後園強”，宋宗室子之“日煖看三織，風高鬭兩廂”，則其遺意也，可為解嘲。

〇《巷伯》：“哆兮侈兮，成是南箕”；毛《傳》云：“哆，大貌。侈之言是必有因也，斯人自謂辟嫌之不審也。昔者，顏叔子獨處于室，鄰之釐婦又獨處于室。夜，暴風雨至而室壞。婦人趨而至，顏叔子納之而使執燭。放乎旦而蒸盡，縮屋而繼之。自以為辟嫌之不審矣。若其審者，宜若魯人然（下略）”；鄭《箋》云：“箕星哆然，踵狹而舌廣。今讒人之因寺人之近嫌而成言其罪，猶因箕星之哆而侈大之。”按光律原《有不為齋隨筆‧乙》云：“關壯繆秉燭達旦事，不見《三國志》傳與注。毛《傳》所載顏叔子事絕類，此又居上流而天下之善皆歸者也。”[15]

〇《小弁》：“伐木掎矣，析薪扡矣。”按焦理堂《雕菰集》卷十《詩說》：“余有老柘二株，召善攻木者修剔之，乃登柘，以繩先縛其枝，而後斧之。《小弁》之詩云云，即伐木之情狀，而鍊一‘掎’字以寫之。余屋後土垣圮於雨，召佃客築之。垣成，以繩纏柳鞭之，使堅。《緜》之詩曰：‘削屢馮馮’，‘屢’者斂也，斂之使堅；‘削’用鍤，‘屢’用鞭，二字尤鍊甚。說詩者以姚合、賈島病在刻意雕琢，偶舉此二條以訊之。”王覺斯《擬山園初集》有黃石齋序，《黃忠端公全集》未收，亦云：“或又謂《三百》無意為詩也。今請觀‘陰靷’、‘鋈續’、‘觼軜’、‘緄縢’、‘儦儦’、‘薨薨’、‘洸洸’、‘叟叟’，及夫‘鞞琫’、‘穡庠’、‘鈎膺’、‘鏤錫’、‘鞹鞃’、‘淺幭’、‘䒪蜂’、‘大糦’，寧非古人攻琢而出者？”喬松年《蘿藦亭札記》卷一則謂《秦風‧無衣》之詩“皆取險僻之字，為後世詩人晦澀一派所託始。”夫鍊字貴新警，姚、賈雖苦纖仄，而醒目會心。理堂所舉，衹是古今語異，未見雕琢之功。如“屢”即“斂”，得謂“斂”字“鍊甚”乎？石齋標稱者，更如《文心雕龍‧練字第三十九》篇所謂：“非師傳不能析其詞，非博學不能綜其理。豈直才懸，抑亦字隱。一字詭異，則羣句震驚，三人弗識，將成字妖。”《小弁》一篇中，“我心憂傷，惄焉如擣”，庶可語於鍊字矣。《柏舟》云：“心之憂矣，如匪澣衣”，則曲達持家健婦心理，能近取譬，詩外有人，又不以鍊字見長者。

【補《大東》。】

〇《大東》。按見第七六三則。

〇《楚茨》：“先祖是皇，神保是饗”；毛《傳》云：“保、安也”；鄭《箋》云：“鬼神又安而享其祭祀。”按“神保”即《楚辭》所謂“靈保”，《九歌‧東君》：“思靈保兮賢姱”，洪注“神巫”是也。此詩下文云：“神保是格”、“神嗜飲食”、“神具醉止”、“神保聿歸”，正如《九歌》中“靈”與“靈保”錯見而同指，召神之巫、附巫之神，一而二，二而一者。詳見第七六一則論《九歌‧東皇太一》。

〇《大明》：“維師尚父”；毛《傳》云：“師、大師也，尚父、可尚可父”；《正義》云：“劉向《別錄》云云。”按見第二八八則論《全前漢文》卷三八。

〇《桑柔》：“誰能執熱，逝以不濯”；《傳》：“濯所以救熱也”；《箋》：“當如手持熱物之用濯。”按見第六八九則論《唐詩歸》卷十九鍾伯敬評語釋“執”字最妙。段若渠、王鳳喈所未知。

〇《既醉》：“其類維何？室家之壼。”按見第六七六則論《潛夫論‧愛日篇第十八》。

〇《常武》：“王旅嘽嘽，如飛如翰，如江如漢，如山之苞，如川之流。綿綿翼翼，不測不克，濯征徐國”；鄭《箋》云：“嘽嘽、閒暇有餘力之貌；其行疾自發舉，如鳥之飛也，翰，其中豪俊也；苞，本也，山本以喻不可驚動也；川流以喻不可禦也；王兵安靚且皆敬（毛《傳》：‘綿綿、靚也；翼翼，敬也；濯，大也’），其勢不可測度，不可攻勝”；《正義》：“兵法有動有靜；靜則不可驚動，故以山喻；動則不可禦止，故以川喻。兵法應敵出奇，故美其不可測度。”按孔《疏》拈出兵法，殊為具眼。姜南《學圃餘力》解此章最妙，略云：“如飛，疾也；如江，衆也；如山，不可動也；如川，不可禦也；綿綿，不可絕也；翼翼，不可亂也；不測，不可知也；不克，不可勝也。《孫子》曰：‘其疾如風，其徐如林，侵略如火，不動如山，雖知如陰陽，動如雷霆’。《尉繚子》曰：‘重者如山如林，輕者如炮如燔。’二子言兵勢，皆不外乎《詩》之意。”可申《正義》之說。

〇《瞻卬》：“哲婦傾城。”按見第七二九則論《全唐文》卷二二五張說《唐昭容上官氏文集序》。


[1]卷首題“容安室札記”，鈐“錢鍾書印”白文印、“默存”、“槐聚”朱文印。

[2]原文無“鄭《箋》云”三字。

[3]“鄭《箋》”原作“毛《傳》”。

[4]《管錐編‧毛詩正義‧四六‧隰有萇楚》註引Pascal，“347”誤作“397”（三聯書局2007年版，220頁）。

[5]“鄭《箋》”原作“毛《傳》”。

[6]“鄭《箋》”原作“毛《傳》”。

[7]《談藝錄‧六六》（香港中華書局1986年補訂本220頁；北京三聯書局2001年補訂重排版638頁）。

[8]“靡”原作“彌”。

[9]“Kafka”原作“Kaffka”。

[10]“哀此惸獨”原作“哀哉窮獨”。

[11]“獨漉篇”原作“獨漉歌”，“水深泥濁，泥濁尚可”原作“水深尚可”，“第六回”原作“第五回”。

[12]此處字跡纖細模糊，難以辨認。

[13]原文脫落“vor”字。